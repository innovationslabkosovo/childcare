<?xml version="1.0"?>
<better_parenting>
		<shqip>
		<age_group>
			<zero_to_one id="0-1 Muajsh">
					<question>
	I porsalinduri është: 
					</question>
					<answer>
Është një krijesë e ëmbël dhe e ndjeshme, e cila sjell gëzim në familje.
I porsalinduri menjëherë pas lindjes duhet të vihet në gjoksin e nënës. Lidhja trupore e nënës me të porsalindurin (lëkurë-lëkurë) dhe dhënia gji brenda orës së parë pas lindjes e ndihmon të porsalindurin që të ketë zhvillim dhe rritje më të mirë, ndjenjë të ngrohtësisë dhe kënaqësisë.
Kujdesi dhe dashuria ndaj foshnjës, gjatë muajve të parë të jetës ndikojnë në zhvillimin normal të jetës së tij të mëtutjeshme. Me anë të mbajtjes së foshnjës, përqafimit, ledhatimit dhe bisedës me të stimulohet zhvillimi emocional mes nënës dhe foshnjës.
Të dy prindërit, sikur edhe pjesëtarët tjerë të familjes, duhet të jenë të angazhuar në kujdesin ndaj të porsalindurit. Ata duhet të kenë njohuri për përcjelljen e rritjes dhe zhvillimit normal të foshnjës.
Gjatë muajit të parë të jetës foshnja duhet të vizitohet së paku 2 herë nga personeli  shëndetësor.
Fëmija duhet të regjistrohet në ofiqari sa më parë. Ky është obligim i prindërve në mënyrë që të sigurohen përfitimet dhe respektohen të drejtat e fëmijës.	
					</answer>


					<question>
Në muajin e parë të jetës foshnja duhet të jetë në gjendje:
					</question>
					<answer>
•	të kthejë kokën në drejtim të dorës së nënës kur ajo ia ledhaton faqen ose gojën;
•	të afrojë të dy duart në drejtim të gojës;
•	të reagojë ndaj dritës;
•	të reagojë në drejtim të tingujve dhe zërave familjarë;
•	të thithë gjirin dhe ta prekë me duar. 
					</answer>
					<question>
Këshilla për prindër dhe kujdestarët:
					</question>
					<answer>
të vihet kontakti lëkurë me lëkurë, të përqafohet i porsalinduri dhe të vihet në gji brenda orës së parë pas lindjes;
•	foshnja duhet të vishet me rroba dhe nuk duhet kurrsesi të lidhet me pelena (lulak);
•	kur foshnja mbahet drejt në koka duhet t’i mbahet me dorë;  
•	t’i bëhet foshnjës masazh (fërkim) dhe të mbahet në prehër sa më shpesh;
•	me foshnjën gjithmonë të silleni me butësi, edhe atëherë kur jeni të lodhur ose të mërzitur; 
•	të ushqehet me qumësht të gjirit sa më shpesh dhe sa më gjatë;
•	bisedoni dhe i këndoni foshnjës sa më shpesh që është e mundur;
•	vizitoni personelin shëndetësor së bashku me foshnjën.
					</answer>
					<question>
Shenjat paralajmëruese të cilave duhet t’iu kushtohet kujdes:
					</question>
					<answer>
•	thithja e pakët e gjirit ose refuzimi  i tij;
•	temperatura e lartë trupore; 
•	lëvizjet e ngadalësuara të duarve dhe këmbëve;
•	reagimi i dobët ose mosreagimi në tinguj dhe dritë të fortë;
•	të qarit një kohë të gjatë pa ndonjë arsye të qartë;
•	të vjellat dhe barkqitjet e shpeshta.
					</answer>
					<question>
Foshnja duhet të ushqehet vetëm me qumësht të gjirit pasi që është ushqimi më i mirë, më i pastër dhe më i lirë.
					</question>
					<answer>
Deri në muajin e gjashtë, qumështi i nënës i plotëson të gjitha nevojat e foshnjës për rritje dhe zhvillim dhe nuk nevojitet asnjë ushqim apo lëng tjetër plotësues.
Qumështi i gjirit e mbron foshnjën nga sëmundjet e ndryshme, si infeksionet e rrugëve të frymëmarrjes dhe barkqitjet, dhe ndikon në zhvillimin më të mirë psikologjik.
Atë që duhet t’i shtoni është vetëm Vitamina D në pika prej javës së dytë pas lindjes. Kjo vitaminë e mbron foshnjën nga sëmundja e zbutjes së kockave - rahiti.
Ledhatoje dhe foli foshnjës edhe gjatë të ushqyerit me gji, duke e shikuar në sy. Kështu do të rritet dashuria mes jush.
Qeshja e parë shpeshherë shfaqet në mënyrë spontane. Tek i porsalinduri qeshjen e parë mund ta vërejmë nga java e dytë.
Foshnja qan jo vetëm kur ka uri, por kur duhet që t’i ndërrohet pelena, kur ka të ftohtë, kur është i sëmurë, kur ndihet i braktisur dhe kur ka nevojë që ta mbajmë në duar.
Foshnja duhet të pastrohet çdo ditë me ujë dhe sapun apo shampon të posaçëm për fëmijë.
Dhoma ku fle dhe qëndron foshnja duhet të jetë e pastër, e ajrosur, e ndritshme, të ketë temperaturë normale dhe kurrsesi të mos tymoset duhani. 
Mos u brengosni nëse foshnja juaj fle më shumë gjatë ditës, por duhet ta zgjoni për ta ushqyer me qumësht të gjirit.
I porsalinduri duhet të vaksinohet kundër sëmundjes së Tuberkulozit dhe Hepatitit B në kohën prej 24 orëve pas lindjes.
					</answer>
		
			</zero_to_one>
			<one_to_six id="1-6 Muajsh">
					<question>
Aftësitë mbrojtëse të foshnjës
					</question>
					<answer>
Nëse thith qumështin e gjirit, mbrohet nga infeksionet e rënda përmes trupave mbrojtës të nënës
					</answer>
					<question>
Të sëmurët nuk duhet t’iu afrohen foshnjave! 
					</question>
					<answer>
Mbrojtja e foshnjave nga sëmundjet e ndryshme bëhet përmes vaksinimit. Mjeku njofton prindërit se cilat vaksina duhet marrë dhe sipas kalendarit të vaksinimit i cakton datat.

Në këtë moshë foshnja vaksinohet kundër hepatitit B, paralizës së fëmijëve, difterisë, tetanosit dhe kollës së bardhë.
					</answer>
					<question>
Nuk duhet harruar:
					</question>
					<answer>
§	Kushti themelor për rritje dhe zhvillim të mirë të foshnjës është ushqimi i shëndetshëm, mirëqenia fizike dhe psikike e nënës;
§	Rritja dhe zhvillimin e foshnjës duhet përcjellë rregullisht çdo muaj te mjeku;
§	Çdo fëmijë ka tempin e vet të rritjes;
§	Në moshën pesëmujore foshnja dyfishon peshën e lindjes;
§	Dhoma ku qëndron foshnja duhet të jetë e pastër, e ajrosur, e ndritshme, të ketë temperaturë normale dhe kurrsesi të mos tymoset duhani;
§	Gjësendet e imëta, barnat e të ngjashme duhet mbajtur larg nga foshnja;
§	Prindërit duhet të bisedojnë me personelin shëndetësor mbi përparimin e foshnjës.
						
					</answer>
					<question>
Shenjat paralajmëruese të cilave duhet t’iu kushtohet kujdes:
					</question>
					<answer>
§	Nëse foshnja nuk fiton aspak në peshë e gjatësi për tri javë;
§	temperatura e lartë trupore; 
§	Nëse foshnja në pozitën e ngritur i kryqëzon këmbët;
§	Nëse foshnja nuk reagon ndaj zërave;
§	Nëse foshnja nuk i përcjell objektet;
§	Nëse foshnja fle dhe ushqehet pa rregull apo vjell shpesh.
					</answer>
                           <question>
Si duket foshnja e shëndoshë?
					</question>
					<answer>
Foshnja është e shëndoshë:
§	Kur ka qëndrim të mirë
§	Kur ka lëvizje të lira;
§	Kur i shkëlqejnë sytë;
§	Kur ka lëkurë të pastër dhe me ngjyrë;
§	Kur ka flokë që i shkëlqejnë;
§	Kur ka oreks të mirë;
§	Kur nuk ka kullim nga hunda, veshi apo syri.
					</answer>
                           <question>
Periudha prej 1-6 muaj është periudhë e zhvillimit të hovshëm të foshnjës.	
					</question>
					<answer>
Tre muajt e parë të jetës janë periudhë e përshtatjes si për prindërit ashtu edhe për foshnjën, kur ju nevojitet kohë dhe qetësi. Këtë ndryshe e quajmë periudha e përshtatjes së dyanshme.

Prej muajit të 3-të deri në muajin e 6-të foshnjat dhe prindërit kalojnë një periudhë të qetë, që në shumicën e rasteve ju sjell shumë kënaqësi, prandaj kjo moshë quhet mosha e mjaltit të fëmijërisë.
					</answer>
                           <question>
Foshnja gjatë kësaj periudhe (1-6 muaj) dëshiron:
					</question>
					<answer>
§	ta mbash në prehër, ta ledhatosh, të jetë afër jush, ta pastrosh, ta ushqesh, t’i bëhen ushtrime gjimnastikore, të lozni e të jeni së bashku.
					</answer>
                           	<question>
Kur qajnë foshnjat?
					</question>
					<answer>
§	kur kanë uri, kur lagin pelenën, kur kanë të ftohtë, kur janë të sëmura, kur ndihen të braktisura;
§	ndonjëherë foshnjat lëshojnë zëra për të tërhequr vëmendjen e të tjerëve, sepse kështu komunikojnë me rrethin.
					</answer>
                           	<question>
Si i shpreh foshnja ndjenjat?
					</question>
					<answer>
§	duke e hapur gojën, duke nxjerrë gjuhën, duke mbledhur buzët, duke buzëqeshur dhe duke qarë.
					</answer>
                           <question>
Lëvizjet, loja dhe gjumi i foshnjës
					</question>
					<answer>
§	foshnja e shtrirë në bark e mban kokën lart gjatë javëve të para vetëm për pak çaste, në muajin e 3-të ngre kokën lart, kurse në muajin e 6-të lëviz kokën poshtë e lart, duke i përcjellë prindërit;
§	prej muajit 2-3 foshnjat luajnë me duart e veta, i shikojnë, i lëvizin para syve, i fusin në gojë ose i prekin njërën me tjetrën, kah muaji 4-5 janë në gjendje t’i kapin sendet, lodrat e buta, mjetet e varura, mjetet e lëvizshme, mjetet me tinguj të ndryshëm muzikorë, objektet e vogla të ngjyrosura, gjë që iu sjell shumë kënaqësi, kurse nga muaji i 6-të foshnja i kap gishtat e këmbëve;
§	prej muajit 3-5-të rrotullohen prej barkut në shpinë, prandaj kërkojnë kujdes të shtuar;
§	prej 2-3 muaj reagojnë në drejtim të tingujve, shohin qartë gojën e nënës dhe përgjigjen në zërin e saj me tinguj të gëzuar, fillojnë ta kuptojnë emrin e vet dhe të anëtarëve tjerë të familjes;
§	prej muajit 3-5 bën gjumë të rregullt.
					</answer>
                           <question>
Të ushqyerit e foshnjës:
					</question>
					<answer>
§	deri në muajin e 6-të qumështi i nënës i plotëson të gjitha nevojat e foshnjës, është ushqimi më i mirë, më i pastër dhe më i lirë dhe nuk ka nevojë të plotësohet me asnjë lëng apo ushqim tjetër plotësues,përpos vitaminave që i përshkruan mjeku;
§	në këtë periudhë foshnja fiton përvojë të thithjes, prandaj forcon refleksin e kapjes së rrobave;
Për shkak të zhvillimit të shpejtë të foshnjës, për prindërit kjo periudhë është mjaft preokupuese. 
					</answer>
                           <question>
Rritja në peshë, gjatësi dhe e rritja e kokës është më intensive në 3 muajt e parë të jetës.
					</question>
					<answer>

§	gjatë muajit të 2-të dhe 3-të fitojnë mesatarisht nga 800-900 g, 3.5 cm në muaj, kurse perimetri i kokës rritet nga 1 cm çdo muaj deri në fund të vitit  të parë;

§	sipër ballit në tepe të kokës ndodhet një gropëz e butë që quhet fontanela, e cila mund të fillojë të mbyllet prej muajit 3-6-të dhe kjo gjithsesi duhet të përcillet nga ana e mjekut.
					</answer>
			</one_to_six>
			<six_to_twelve>
					<question>
Kur e refuzon foshnja ushqimin?
					</question>
					<answer>
Nëse foshnja nuk  ha mirë apo refuzon ushqimin, uluni pranë tij, merre me të mirë dhe përkrahe që të hajë.
Kur është foshnja e sëmurë dhe nuk ka apetit, atëherë:
§	përpiquni ta ushqeni foshnjën me qumësht të gjirit sa më shpesh;
§	jepni një shujtë shtesë gjatë kohës kur është foshnja e sëmurë, ushqimin e tij të preferuar dhe shtoni sa më shumë lëngje;
§	pastrojani hundën nëse e ka të zënë;
§	nëse foshnja vazhdon të refuzojë ushqimin, është e padisponuar, kontaktoni mjekun.
					</answer>
					<question>
Lodrat e preferuara për foshnjën:
					</question>
					<answer>
§	Lodrat e buta dhe të forta, katrorë, lodra me tinguj të ndryshëm, lodra muzikore, dubaku, lodra të lëvizshme dhe me rrota, rreth, imitim i pasqyrës, fotografitë, lodrat plastike, topa, etj.
					</answer>
					<question>
Këshilla të tjera:
					</question>
					<answer>
§	shëtitja në ajër të pastër dhe larja e rregullt e foshnjës duhet të jetë shprehi e përditshme;
§	gjatë verës, nëse jeni në afërsi të liqenit apo detit, foshnja mund të lahet me kujdes të madh dy herë në ditë nga gjysmë ore dhe duhet larguar nga dielli i fortë;
§	rregullisht vizitoni mjekun për të përcjellë zhvillimin e foshnjës dhe zbatoni këshillat e tij;
§	deri në fund të vitit të parë përveç fjetjes gjatë natës, këshillohet që foshnja të flejë edhe gjatë ditës;
§	mësojani vetitë higjienike foshnjës tuaj, por në mënyrë normale dhe spontane, assesi me detyrim apo dënim;
§	keni durim, kënaqësi dhe shumë dashuri duke e rritur foshnjën tuaj; luani shpesh me të, merrni pjesë në lojërat që i bën, duajeni dhe kënaquni bashkërisht;
§	mos i bërtitni fëmijës;
§	shtrijeni foshnjën në një sipërfaqe të pastër dhe të sigurt ku mund të lëvizë lirisht;
§	bisedoni dhe i këndoni foshnjës sa më shpesh;
§	mos leni afër foshnjës suaj gjësende që mund t’i gëlltisë, si: lodrat e imta, barnat dhe mjetet e ndryshme për pastrim, etj;
§	parandaloni lëndimet, djegiet dhe helmimet;
					</answer>
					<question>
Në këtë moshë foshnja duhet të jetë në gjendje:
					</question>
					<answer>
-	të ngrejë kokën dhe gjoksin kur është e shtrirë në bark;
-	t’i zgjasë duart drejt gjërave të varura para tij;
-	t’i shtrëngojë dhe t’i shkundë gjësendet;
-	të rrotullohet në të dy anët;
-	të rrijë ulur kur është i mbështetur;
-	të fillojë të imitojë zërat dhe lëvizjet e fytyrës;
-	të reagojë kur e dëgjon emrin dhe sheh fytyrat e anëtarëve të familjes.
-    Shenjat paralajmëruese të cilave duhet t’ iu kushtohet kujdes
					</answer>
                           	<question>
Nëse foshnja ka një nga këto shenja lajmërohuni tek mjeku:
					</question>
					<answer>
-	lëvizjet e shtanguara apo të vështirësuara të gjymtyrëve;
-	temperatura e lartë trupore; 
-	lëvizjet e pandërprera të kokës;
-	reagim i dobët ose mosreagim në tinguj, në dritë dhe në fytyrat e anëtarëve të familjes;
-	refuzimi i thithjes së gjirit apo ushqimit tjetër.
					</answer>
                           	<question>
Fëmija rritet, zhvillohet dhe fillon të mësojë që nga momenti i lindjes.
					</question>
					<answer>
Nëse fëmijës i ofrojmë dashuri, kujdes, lodra, ushqim të mirë dhe kujdes shëndetësor, atëherë edhe zhvillimi fizik dhe mendor i tij do të jetë më i mirë.
					</answer>
                           	<question>
Rritja dhe zhvillimi:
					</question>
					<answer>
§	Pas muajit të 6-të ndryshimet në zhvillim të fëmijës janë më të shpejta;
§	fitohen shprehitë për t’u ushqyer, veshur dhe fjetur;
§	dëshiron të luajë me lodra të ndryshme;
§	lëvizjet tanimë janë të bashkërenduara dhe të tërësishme;
§	shfaqet interesimi për t’u ulur pa mbështetje;
§	fillon t’i kapë gjërat dhe t’i hedhë nga njëra dorë në tjetrën;
§	lidhet dhe përshtatet me rrethin ku jeton, e njeh të folurit dhe reagon me përgjigje, si p.sh. ta-ta, pa-pa, mmm, po, baba, etj.;
§	dalin dhëmbët e parë dhe për shkak të kësaj, në këtë periudhë foshnja mund të jetë e shqetësuar dhe të ketë tepër jargë;
§	fillon të qëndrojë në këmbë, bën hapat e para dhe fillon të ecë.
Prindërit me anë të lojës me foshnjën ndihmojnë zhvillimin më të shpejtë psikomotorik dhe social. 
Foshnja me mimikën e fytyrës mund të shprehë kënaqësinë, gëzimin, dhimbjen apo hidhërimin e saj.
Jeta emocionale e saj bëhet me më shumë zhurmë dhe më e pasur me ngjarje të reja, gjë që varet edhe nga kujdesi i vazhdueshëm që tregojmë ndaj foshnjës.
Reagimi negativ i foshnjës ndaj personave të huaj është normale.
					</answer>
                           	<question>

Të ushqyerit e foshnjës:
					</question>
					<answer>
Për rritje dhe zhvillim të mirë pas muajit të 6-të përveç qumështit të gjirit, është i domosdoshëm edhe ushqimi i llojllojshëm shtues, i cili do t’i plotësojë të gjitha nevojat e tij për rritje dhe zhvillim të shëndoshë.
Foshnja gradualisht përshtatet në ushqim të përgjithshëm, por edhe më tutje duhet të vazhdoni dhënien e vitaminës në formë të pikave.
Për përgatitjen e ushqimit duhet përdorur kripë që përmban jod.
Lejoni foshnjën të fillojë të ushqehet edhe vetë.	
					</answer>
                           	<question>
Përdorimi i ushqimit plotësues:
					</question>
					<answer>
bëhet duke i dhënë me lugë nga gota apo pjata 3 herë në ditë nëse fëmija ushqehet me gji. Jepni shujta në sasi adekuate rreth 150 ml të ushqimit të trashë plotësues, si:
§	qull perimesh të bëra nga patatet, karota, kungull, spinaq, domate, etj. me vaj dhe mish dhe/apo të kuqtë e vezës apo qull me yndyrë vaji, gjalpë apo margarinë;
§	grizë (miell gruri, qumësht, pak sheqer me vaj) apo kaçamak (miell misri, ujë, pak kripë të jodizuar) me vaj/gjalpë/ margarinë/qumësht apo pilaf orizi (me vaj/gjalpë /margarinë) apo bukë me kos, ose pemë të freskëta, perime (si patate, perime të gjelbra, etj.), mish, peshk dhe vezë;
§	qull të dendur pemësh sezonale. Pema duhet të lahet mirë dhe shtypet duke filluar me sasi të vogla të cilat shtohen gradualisht. Nuk rekomandohet mjedra, dredhëza, manaferra (sepse me vështirësi lahen dhe është e mundur alergjia);
§	përshesh me kos, ½ e të verdhës së vezës të zier, sasi e cila gradualisht rritet deri në një vezë;
§	mishi jepet i bluar me më pak yndyrë; mishi i viçit, peshkut, zogut. Mishi përzihet me përbërjen e perimeve. Jepet zakonisht si ushqim në mesditë. Mishi përmban hekur që është i domosdoshëm për shëndetin e foshnjës.
Nëse foshnja nuk ushqehet më qumësht gjiri, jepni ushqim shtesë 5 herë në ditë.
Jepni dy messhujta si: banane, vezë, etj., në mes të shujtave kryesore.
					</answer>
                           	<question>
MOS HARRONI!
					</question>
					<answer>
Çdo ushqim i ri futet në përdorim gradualisht hap pas hapi me lugë.
Lani duart çdo herë para përgatitjes së ushqimit dhe para se të ushqeni foshnjën tuaj. 
Me matjen e foshnjës për çdo muaj mund të vlerësoni rritjen dhe zhvillimin e saj. Nëse foshnja nuk fiton në peshë për dy muaj, kërkoni ndihmë nga mjeku.	
					</answer>
                           
			</six_to_twelve>
			<one_to_three id="1-3 Vjeç">
					<question>
Këshilla të tjera:
					</question>
					<answer>
•	gjeni kohë që çdo ditë të luani me fëmijën tuaj;
•	mos e pengoni lojën e fëmijës;
•	mos i ofroni fëmijës numër të madh të lodrave, por herë pas here ia jepni dhe hiqni ndonjë;
•	dashuria prindërore dhe loja nxit zhvillimin psiko-fizik të fëmijës;
•	nxiteni fëmijën tuaj të pavarësohet, të vetëshërbehet, të veshmbathet, të vetushqehet, të pastrojë duart, fytyrën (të mbajë higjienën personale) etj.;
•	sigurohuni që fëmija të jetë i vaksinuar rregullisht;
•	mos injoro asnjë pyetje të fëmijës;
•	kur fëmija ju pyet diçka, përgjigjuni duke ia përshtatur përgjigjen moshës së fëmijës;
•	stimulojeni kureshtjen e fëmijës;
•	nuk ka rregulla të arta për edukimin e fëmijës tuaj. Çdo fëmijë është i veçantë.
					</answer>
					<question>
Si të kujdesemi për sigurinë e fëmijës?
					</question>
					<answer>
•	gjeni një vendqëndrim të sigurt për fëmijën tuaj;
•	mos e lini kurrë fëmijën vetëm në shtëpi, park, shitore etj., qoftë edhe për vetëm pak minuta;
					</answer>
					<question>
Lodrat e preferuara:
					</question>
					<answer>
Shkallët, katrorët dhe lodrat tjera, mjetet shtëpiake, gotat dhe lugët, dubaku – ku vendoset foshnja, lodra me rrota, lodra që lëvizin apo rrotullohen, topi, loja me ujë, veglat me tinguj apo veglat muzikore, lodra që kombinohen dhe shkapërderdhen – puzzle.
					</answer>
					<question>
Shenjat paralajmëruese të cilave duhet t’iu kushtohet kujdes:
					</question>
					<answer>
•	pa arsye shfaqet shqetësimi dhe qeshja;
•	shfaqen intervale të joprezencës;
•	ekzistojnë lëvizje stereotipe;
•	temperatura e lartë trupore; 
•	kap gjëra me joshkathtësi, ka dridhje të duarve;
•	okupohet me një aktivitet që përsëritet (luhatja, sjellja në rreth);
•	nuk flet ose flet dobët dhe nuk kupton kur ndokush i flet;
•	merr në thua, rrëzohet shpesh, është jo i shkathtë në aspektin motorik;
•	belbëzon;
•	tregon agresivitet të pamotivuar ndaj vetes dhe të tjerëve;
•	qarje e paarsyeshme;
•	fërkon ritmikisht regjionin gjenital;
Nëse fëmija ka ndonjë nga këto shenja, lajmërohu te mjeku.
Gjatë moshës 1-3- vjeçare fëmija shquhet me zhvillim të hovshëm psiko-fizik, prandaj edhe kujdesi i prindërve dhe të tjerëve, gjatë kësaj periudhe kohore duhet të jetë maksimal.
					</answer>
                           	<question>
Nga mosha njëvjeçare, fëmija duhet të jetë në gjendje:
					</question>
					<answer>
•	të qëndrojë ulur pa u mbështetur askund;
•	të zvarritet me këmbë e duar dhe të tentojë të qëndrojë në këmbë; 
•	t`i bëjë hapat e parë duke u ndihmuar;
•	të provojë t`i shqiptojë tingujt dhe fjalët e para  dhe t`u përgjigjet pyetjeve të thjeshta;
•	të kënaqet në lojë dhe të duartrokasë;
•	t`i përsëritë zërat dhe gjestet për të tërhequr vëmendjen; 
•	t`i kapë gjërat me gishtin e madh apo me një gisht tjetër;
•	të fillojë të mbajë sende, si lugën e gotën, dhe të tentojë që të ushqehet vetë.
					</answer>
                           	<question>
Nga mosha  dyvjeçare, fëmija duhet të jetë në gjendje:
					</question>
					<answer>
•	të ecë, të ngrihet lart dhe të vrapojë;
•	të tregojë kah objektet ose fotografitë kur ato emërtohen (p.sh. hunda, sytë, etj.);
•	t`i thotë disa fjalë të lidhura (diku prej moshës 15- muajshe);
•	t`i kuptojë udhëzimet e thjeshta;
•	të shkarravisë nëse i jepni lapsin ose shkumësin;
•	të kënaqet me tregime dhe këngë të lehta; 
•	t`i imitojë sjelljet e të tjerëve;
•	të mësohet të përdorë tualetin,
•	të fillojë të ushqehet vetë.
					</answer>
                           	<question>
Nga mosha trevjeçare, fëmija duhet të jetë në gjendje:
					</question>
					<answer>
•	të ecë, të vrapojë, të zvarritet, të shqelmojë dhe të kërcejë me lehtësi;
•	të njohë dhe identifikojë gjësendet e fotografitë deri në një masë;
•	të shqiptojë fjali prej dy apo tri fjalësh;
•	të shqiptojë emrin dhe vitet e tij;
•	të ushqejë veten,
•	të përdorë vetë tualetin.
Zhvillimi i të folurit të fëmijës
					</answer>
                           	<question>
Flisni fëmijës drejt, pa i imituar shprehjet e tij.	
					</question>
					<answer>
Lexojani me ritëm fëmijës tuaj çdo ditë së paku një përrallë të thjeshtë.
					</answer>
                           	<question>
Të ushqyerit e fëmijës së moshës një deri në dyvjeçare
					</question>
					<answer>
§	vazhdoni ta ushqeni fëmijën me qumësht të gjirit aq shpesh, sa ai të dojë;
§	ushqejeni fëmijën me ushqim familjar tri herë në ditë, në sasi adekuate 200 ml (sasia e 1 tasi të jogurtit) si:
-	pire patatesh me vaj + mish (viçi, pulë), vezë,  mëlçi,  peshk, etj.;
-	pite të përgatitur në shtëpi;
-	bukë me gjalpë / margarinë dhe peshk;
-	fasule me vaj dhe bukë;
-	perime të freskëta (karota, speca të ëmbël, domate, etj);
-	supë të trashë perimesh apo çorbë me mish, djathë dhe yndyrë.
             
§	Jepni dy messhujta në ditë, si pemë të freskëta (fruta sezonale), qumësht lope, biskota, pite të përgatitur në shtëpi.
					</answer>
                           	<question>
Ushqimi i fëmijës së moshës mbi dyvjeçare
					</question>
					<answer>
§	jepni shujta familjare tri herë në ditë në sasi adekuate 250 ml;
§	shujtat familjare duhet të jenë të llojllojshme;
§	shujta e fëmijës duhet të pasurohet me mish, vezë, peshk, djathë, gjalpë, vaj ose margarinë;
§	 jepni dy messhujta në ditë, si pemë të freskëta (fruta sezonale), qumësht, biskota, pite të përgatitur në shtëpi.
					</answer>
			</one_to_three>
			<three_to_five id="3-5 Vjeç">
					<question>
Mos harroni!
					</question>
					<answer>
•	Dashuria prindërore është e pazëvendësueshme për zhvillimin e të gjitha shkathtësive psikofizike të fëmijës.
•	Harmonia, siguria  dhe përkrahja në familje ndikojnë pozitivisht në zhvillimin psikofizik të fëmijës.
•	Vetëbesimi i fëmijës është i rëndësishëm për zhvillimin e të gjitha potencialeve të tij.
•	Ushqimi i pasur dhe i llojllojshëm, krijimi i shprehive 
higjienike ndihmojnë zhvillimin më të mirë psikofizik të fëmijës.
•	Si djemtë, ashtu edhe vajzat kanë nevojë për përkujdesje të njëjtë në zhvillimin e tyre psikofizik.
•	Mos e krahasoni zhvillimin psikofizik të një fëmije me fëmijën tjetër, sepse çdo fëmijë është i veçantë.
•	Po qe se vëreni se fëmija juaj ka zhvillim të ngadalshëm psikofizik, paraqituni menjëherë te mjeku më i afërt. 
Sa më herët vërehet ngecja në zhvillim dhe të merren masa, gjasat janë më të mëdha që ajo të tejkalohet.
					</answer>
					<question>
Prindër, kini kujdes nga:
					</question>
                           <answer>
•	Frikësimi i tepruar i fëmijës!
•	Lënia e tij në vetmi!
•	Tërheqja për flokësh!
					</answer>
                           <question>
Zhvillimi fizik:
					</question>
					<answer>
Loja dhe zhvillimi – qoftë ai fizik, njohës, apo emocional – shkojnë së bashku. 
Andaj, pengimi i lojës domethënë pengim i zhvillimit të gjithanshëm të fëmijës. 
•	Në këtë moshë  fëmija ka një zhvillim relativisht të hovshëm fizik:
- gjatësia e tij është 85-1.20 cm;
- të gjithë dhëmbët i ka të zhvilluar.

•	Prindër, ju mund të ndikoni pozitivisht në zhvillimin fizik të fëmijës suaj:
-	duke e ndihmuar;
-	duke e nxitur pavarësinë e tij sa më herët që të jetë e mundur;
-	krijimin e shprehive pozitive higjienike, në ushqim dhe veshmbathje.

					</answer>
                           <question>
Zhvillimi intelektual / të folurit:
					</question>
					<answer>
•	Tashmë fëmija juaj kupton 75-80 për qind të të folurit dhe flet relativisht mirë, megjithëse ndonjëherë edhe ka pengesa që nuk duhet të konsiderohen si belbëzim.
•	Gabimet që mund t’i bëjë fëmija gjatë të folurit përmirësojini me kujdes, sepse në të kundërtën ju mund ta pengoni zhvillimin e të folurit të fëmijës suaj.
•	Në situata dhe në forma të ndryshme, për shembull gjatë lojës me fëmijën, pastaj gjatë bashkëbisedimit me të, vazhdimisht nxiteni që të flasë, sepse kështu zhvillohet jo vetëm të folurit, por edhe të menduarit e tij. 
•	Tashmë fëmija juaj dëgjon me vëmendje, e pasuron fjalorin vazhdimisht dhe argëtohet me tregime, përralla, muzikë e vjersha të shkurtra, të cilat arrin t’i mbajë mend dhe t’i shprehë. Prandaj, nxiteni fëmijën tuaj që t’ju tregojë ndonjë përrallë apo ngjarje që e ka përjetuar.
•	Fëmija mund t’i kuptojë dhe t’i pranojë sugjerimet e shkurtra dhe të qarta nga të tjerët.
					</answer>
                           <question>
Zhvillimi social / emocional:
					</question>
					<answer>
•	Ndër të tjera, arrihet edhe përmes:
- lojës me bashkëmoshatarë dhe të rritur, e cila krijon dashuri, respekt dhe tolerancë të ndërsjellë;
- angazhimit në ndonjë punë të përshtatshme në shtëpi, për çka duhet të nxitet dhe të lejohet. 

•	Fëmija i përjeton rëndë ndarjet nga prindërit, andaj përpiquni që ato të mos zgjasin shumë.
•	Fëmijës i pëlqen të ndihet i rritur - mos e kritikoni për këtë, por as mos e nxitni!
•	Fëmija i kësaj moshe shumë shpejt kalon nga gëzimi në hidhërim - kuptoni emocionet e tilla!
•	Tashmë fëmija juaj duhet ta zotërojë shprehinë e jashtëqitjes dhe të përdorimit të nevojtores.
Prindër, ofrojuni dashuri të gjithë fëmijëve, pa dallim gjinie dhe moshe.
					</answer>
			</three_to_five>
			<five_to_six id="5-6 Vjeç">
					<question>
Mbani mend!
					</question>
					<answer>
Loja është ende pjesë e rëndësishme në jetën e shumicës së fëmijëve të kësaj moshe.

Ndonjëherë nuk mund të bëjnë dallime ndërmjet realitetit dhe fantazisë dhe ende besojnë në zanat e malit dhe  Babadimër.
					</answer>
					<question>
Fakte  për zhvillimin fizik:
					</question>
                           <answer>
Në këtë moshë fëmija është në gjendje:
•	të ushqehet vetë, t’i mbajë pirunin dhe lugën, si dhe ta përdorë thikën për ta prerë ushqimin e butë;
 
•	të vishet vetë, t’i lidhë këpucët dhe të kujdeset për gjërat e veta pa mbikëqyrje;

•	t’i shkruajë numrat që i di, shkronjat dhe emrin e tij;

•	të kërcejë në një këmbë, përpara, prapa dhe të rrotullohet. 
					</answer>
                           <question>
Fakte për zhvillimin e të folurit:
					</question>
					<answer>
•	shumica e fëmijëve e dinë emrin dhe mbiemrin e plotë, adresën dhe numrin e telefonit të shtëpisë;

•	 janë në gjendje të flasin rrjedhshëm dhe ta shpjegojnë përrallën pasi ta kenë dëgjuar; 

•	shumica e fëmijëve kanë fjalor prej rreth 2000 fjalësh;
•	janë shumë kureshtarë dhe vazhdimisht pyesin “si” “pse” dhe “çka”;  
 
•	 mund të kenë vështirësi në theksimin e fjalëve me “s”, ose “th”.
					</answer>
                           <question>
Fakte për  zhvillimin social - emocional
					</question>
					<answer>
Fëmija në këtë moshë  fillon:

•	t’i dallojë dhe t’i kontrollojë ndjenjat e veta dhe të të tjerëve;

•	të shoqërohet më mirë me fëmijët e tjerë në lojëra;

•	të kuptojë dallimin ndërmjet sjelljeve të pranueshme dhe atyre të papranueshme;

•	të bëjë gjëra që i kënaqin prindërit dhe të tjerët.
					</answer>
                           <question>
Fakte për zhvillimin intelektual:
					</question>
					<answer>
Fëmija duhet të dijë:

•	ta dallojë anën e djathtë nga e majta;

•	t’i numërojë deri 13 gjësende;

•	t’i dallojë gjësendet sipas madhësisë, formës, ngjyrës dhe trashësisë;
•	ta tregojë dallimin ndërmjet zogut dhe qenit, apo  drurit dhe xhamit.
					</answer>
			</five_to_six>
			<general_advice id="Këshillat Gjenerale">
				<health id="Shëndeti">
                           
                           <question>
Çka është barkqitja (Diarreja)?
					</question>
					<answer>
Barkqitja është jashtëqitje e hollë ujore, e cila paraqitet tri apo më tepër herë brenda 24  orëve.	
					</answer>
					<question>
Pse duhet të vazhdoni ta ushqeni fëmijën sa më shpesh dhe sa më shumë?
					</question>
					<answer>
Mosdhënia e ushqimit fëmijës që ka barkqitje e keqëson gjendjen shëndetësore të tij, prandaj duhet ta ushqeni, sepse ai ka nevojë të jetë i fortë dhe të rritet. Një fëmijë i ushqyer mirë do t’i rezistojë më mirë sëmundjes.
					</answer>
					<question>
Fëmijën duhet ta dërgoni te mjeku nëse:
					</question>
					<answer>
<![CDATA[<ul>
<li>nuk është i aftë të pijë apo të ushqehet në gji;</li>
<li>sëmuret më shumë;</li>
<li>i ngrihet temperatura;</li>
<li>ka gjak në jashtëqitje;</li>
<li>ha ose pi pak;</li>
<li>ka të vjella shumë të shpeshta;</li>
<li>shpeshtohet barkqitja;</li>
<li>ka shumë etje.</li>
</ul>]]>

					</answer>
                           <question>

Si ta parandaloni diarrenë tek fëmija?
					</question>
					<answer>
§	ushqejeni fëmijën me qumësht të gjirit;
§	jepni ushqim sa më të pastër dhe menjëhere pas përgatitjes;
§	fëmijës jepni qumështin dhe lëngjet tjera me filxhan, gotë ose lugë të pastër e jo me shishe të cilat kanë rënë nga dora (të papastërta);
§	secili racion i ushqimit duhet të përgatitet në enë të pastër;
§	lani duart me sapun para përgatitjes dhe ngrënies së ushqimit si dhe pas shfrytëzimit të toaletit.	
					</answer>
                           <question>
MBANI NË MEND:
					</question>
					<answer>
§	për ta ndaluar barkqitjen mos i jepni barna fëmijës;
§	dhënia e ushqimit nuk e pakëson apo ndalon barkqitjen;
§	lëngjet e dhëna nuk e ndalojnë apo zvoglojnë barkqitjen por parandalojnë tharjen e fëmijës;
§	mos e leni fëmijën të uritur;
§	kërkoni ndihmë nga mjeku për të marrë qeset e ORS-së.

Fëmija është si një lule. Gjatë barkqitjes, po e le pa ujitur, do të thahet. Lulja ujitet në rrënjë gjersa fëmija ujitet nga goja.
Për këshilla të tjera drejtohuni në Qendrën e Mjekësisë Familjare.
					</answer>
                           <question>
Kush është burim i barkqitjes?
					</question>
					<answer>
Barkqitja shkaktohet nga mikrobet, të cilat përpihen, sidomos mikrobet nga jashtëqitjet (nevoja e madhe). Kjo më së shpeshti ndodh kur kryhet nevoja e madhe në vende të rrezikshme, kujdesi i ulët higjienik ose mungesa e ujit të pijshëm të pastër, ose kur fëmijët nuk ushqehen me qumësht të gjirit. Foshnjat, të cilat ushqehen me qumësht të gjirit rrallë sëmuren nga diarreja.
					</answer>
                           <question>
Çfarë duhet bërë kur fëmija ka barkqitje?
					</question>
					<answer>
Duhet t’i keni parasysh këto 3 rregulla:
1.	T’i jepni fëmijës të pijë lëngje plotësuese sa më shpesh dhe sa më shumë;
2.	Të vazhdoni ta ushqeni fëmijën sa më shpesh dhe sa më shumë;
3.	Të dini se kur duhet ta dërgoni fëmijën te mjeku.
					</answer>
                           <question>
Pse duhet dhënë lëngje plotësuese?
					</question>
					<answer>
Pjesa më e madhe e trupit të njeriut përbëhet nga uji dhe kripërat. Kur fëmija ka barkqitje ose vjellje, do të thotë se ai humb ujë dhe kripëra më shumë se zakonisht dhe kjo gjendje quhet dehidrim (humbje e lëngjeve të trupit).

Prandaj për t’u rehidruar (kthyer lëngjet) fëmijës duhet dhënë:
§	qumësht të gjirit pa ndërprerje sa më shpesh dhe sa më gjatë;
§	lëngje të ORS-së, ushqime të lëngshme si supë, ujë orizi, kos apo ujë të pastër.
					</answer>
                           <question>
Çka është ORS-ja?
					</question>
					<answer>
ORS-ja është kombinim special në formë të pluhurit, e cila kur të përzihet me ujë ndihmon për të zëvendësuar sasinë e lëngjeve të humbura gjatë barkqitjeve (tretje orale rehidruese).
Nëse fëmija ka barkqitje, kërkoni ndihmë nga mjeku për të marrë qeset e ORS-së që jepen falas.
Qeset e ORS-së duhet të treten saktë, sipas udhëzimeve, me ujë të pastër, të kloruar ose të zier dhe të ftohur.
Mos e përdorni  lëngun e ORS-së të përgatitur më shumë se 24 orë.
Pas 24 orëve duhet të përgatitni lëngun tjetër të ORS-së.
					</answer>
                           <question>
Sa lëng të ORS-së duhet dhënë fëmijës?
					</question>
					<answer>
Fëmijës nën moshën dyvjeçare pas çdo jashtëqitje ujore duhet dhënë të pijë 50 – 100 ml (gjysma e gotës së zakonshme ose një filxhan kafeje) lëng të ORS-së me lugë, gotë ose me filxhan. Nëse fëmija vjell, pritni së paku 10 deri 15 minuta që të qetësohet dhe pastaj vazhdoni t’i jepni të pijë ngadalë.
Fëmijës së moshës dy deri në pesë vjeç, pas çdo jashtëqitje duhet dhënë 100 – 200 ml (gjysma apo e tërë gota e zakonshme) lëng të ORS-së me filxhan ose me gotë. Jepni fëmijës të pijë nëse kërkon më shumë.
					</answer>
                           <question>
Zhvillimi i dhëmbëve:
					</question>
					<answer>
Gjatë jetës njeriu do t’i ketë:
•	Dhëmbët e qumështit, të cilët janë gjithsej njëzet. 
Dhëmbët e parë dalin pas muajit të gjashtë të jetës, ndërsa të gjithë dhëmbët e qumështit dalin përafërsisht deri në moshën trevjeçare. Së pari dalin dhëmbët e poshtëm prerës. 
Ata dalin afërsisht deri në moshën trevjeçare. 
•	Dhëmbët e përhershëm, që fillojnë të dalin afërsisht në moshën gjashtëvjeçare. Së pari dalin dhëmballët e para të përhershme, ose dhëmbët prerës të nofullës së poshtme.

Dhëmballët e para të përhershme (molarët) dalin në moshën gjashtëvjeçare, ato nuk i zëvendësojnë dhëmbët e qumështit, andaj kini KUJDES të  veçantë për to. 
					</answer>
                           <question>
Procedurat dhe teknikat e pastrimit të dhëmbëve dhe të gojës: 
					</question>
					<answer>
Sipërfaqja e jashtme e dhëmbëve (fig.1)
Sipërfaqet përtypëse (fig. 2)
Sipërfaqet e brendshme (fig. 3)
Sipërfaqet e brendshme të dhëmbëve të përparmë (fig. 4) dhe 
Pastrimi i gjuhës (fig. 5) 
<![CDATA[<p><img src="higjena.jpg" style="width:200px;"></p>]]>
					</answer>
                           <question>
Për ruajtjen e shëndetit të gojës janë të rëndësishëm këta faktorë: 
					</question>
					<answer>
•	Higjiena e gojës - përdorimi i brushës dhe i pastës që përmban fluor; 
•	Ushqimi dhe lëngjet – kontrollimi i konsumit të sheqerit; dhe
•	Vizita te stomatologu, i cili e bën kontrollimin e rregullt të gjendjes shëndetësore të dhëmbëve. 
					</answer>
                           <question>
Higjiena e gojës:
					</question>
					<answer>
Kur duhet të fillojmë t’i pastrojmë dhëmbët?
Prindërit duhet të kujdesen që fëmija rregullisht t’i pastrojë dhëmbët që nga mosha e vogël. 

Në çerdhe dhe shkollë edukatorja do ta njoftojë fëmijën lidhur me njohuritë themelore për mirëmbajtjen e shëndetit të gojës.
Meqenëse fëmija në atë moshë nuk mund t’i pastrojë vetë dhëmbët, këtë duhet ta bëjë prindi. 
Brusha duhet të jetë e vogël dhe e butë, ndërsa pasta e paktë për shkak se fëmija e kapërdin atë. 
					</answer>
                           <question>
Çdo anëtar i familjes duhet ta ketë brushën e tij
                          </question>
					<answer>
§	Pastrimi i dhëmbëve duhet të bëhet pas çdo shujte. 
§	Të përdoret pastë me fluor, ndërsa goja nuk bën të shpërlahet pas pastrimit të dhëmbëve – lejohet vetëm të pështyhet. 
§	Brusha juaj personale duhet të ndërrohet çdo 3-4 muaj. 
Në mungesë të brushës dhe pastës, gojën shpërlajeni me ujë, ose përtypni çamçakëz pa sheqer. Megjithatë, ky veprim nuk e zëvendëson pastrimin e dhëmbëve.  
Pastrimi i rregullt i dhëmbëve dhe i gojës është shëndet dhe kulturë, por edhe ndjenjë e freskisë dhe aromës së mirë të gojës. 
Gjithashtu, edhe pështyma ka funksionin mbrojtës të dhëmbit. 

Sasia e pështymës zvogëlohet gjatë gjumit, me çka zvogëlohet dukshëm edhe mbrojtja e dhëmbëve, andaj 
është  me rëndësi të madhe që dhëmbët të pastrohen para gjumit.
					</answer>
                          <question>
Ushqimi dhe lëngjet
					</question>
					<answer>
Prodhimet si qumështi dhe djathi i mbrojnë dhëmbët.
Paraqitja e kariesit varet nga lloji i ushqimit që përdoret. 
Fëmijët, të cilët hanë ushqim të ëmbël dhe lëngje të pasura me sheqer, janë më tepër të rrezikuar nga kariesi. 
					</answer>
                           <question>
Vizita te stomatologu
					</question>
					<answer>
Vizitat e rregullta te stomatologu janë tejet të rëndësishme për shkak të dhënies së këshillave dhe zbulimit të hershëm të prishjes së dhëmbit. 
Vizitat te stomatologu duhet të bëhen rregullisht të paktën dy herë në vit.
					</answer>
                           <question>
ÇKA ËSHTË KOLLA APO FTOHJA?
					</question>
					<answer>
Kolla apo ftohja, dhembja e fytit dhe rrjedhja e hundëve te fëmijët është një infeksion i shpeshtë dhe i lehtë.
Nëse fëmija mund të marrë frymë normalisht, kolla apo ftohja, dhembja e fytit shpesh kalojnë vetvetiu pa përdorimin e barnave.

Shumica e barnave për kollë dhe ftohje që janë në përdorim janë të panevojshme, por edhe të dëmshme për fëmijën.

Kolla dhe ftohja përhapen shumë shpejt.
					</answer>
                           <question>
SI TË KUJDESEMI PËR FËMIJËN ME NDEZJE TË MUSHKËRIVE (PNEUMONI)?
					</question>
					<answer>
Fëmija me ndezje të mushkërive mjekohet me barna të cilat merren përmes gojës në formë të shurupit apo tabletave të përshkruara nga mjeku.

Gjatë vizitës së fëmijës te mjeku kërkoni që t’ju shpjegojë mënyrën e dhënies së barit, si:

-	dozën, përkatësisht sasinë e barit;

-	sa herë në ditë;

-	sa ditë duhet marrë barin.

Që fëmija të shërohet sa më shpejt dhe plotësisht, duhet që t’i jepni barnat me kohë e me rregull dhe t’i përcillni plotësisht këshillat e dhëna nga mjeku.

Edhe pse gjatë sëmundjes fëmija e humb oreksin, atë duhet ushqyer dhe duhet dhënë për të pirë sa më shumë dhe sa më shpesh që është e mundur.
Nëse fëmija përmirësohet, është e domosdoshme vazhdimi i terapisë deri në shërim të plotë.

Fëmijën gjithsesi duhet ta dërgoni për vizitë kontrolluese te mjeku pas dy ditëve.

Fëmijës së sëmurë duhet t’i ofrojmë kujdes, ushqim, përkëdhelje dhe përkrahje nga e tërë familja.
					</answer>
                           <question>
Fëmijën duhet ta dërgoni te mjeku nëse:
					</question>
					<answer>
§	nuk është i aftë të pijë apo të ushqehet në gji;
§	sëmuret më shumë;
§	i ngrihet temperatura;
§	merr frymë me vështirësi.
					</answer>
                           <question>
SI TË KUJDESEMI PËR FËMIJËN QË KA KOLLË APO FTOHJE?
					</question>
					<answer>

-	Nëse fëmija është duke u ushqyer me qumësht të gjirit, duhet vazhduar dhe shpeshtuar këtë mënyrë të të ushqyerit;

-	Gjatë sëmundjes fëmijës duhet t’i japim ushqim sa më shpesh dhe sa më shumë që është e mundur;

-	Gjatë sëmundjes fëmijës duhet t’i japim për të pirë supë, lëngje pemësh, lëng orizi, kos apo ujë të pastër sa më shumë dhe sa më shpesh që është e mundur;
-	Pas kalimit të sëmundjes fëmijës duhet t’i japim një shujtë – racion më tepër për së paku një javë;
-	Duke i dhënë fëmijës qumësht të gjirit dhe preparate të përgatitura në shtëpi, si çajra bimore me limon, mullagë të bardhë, lëng të zier qepe, e qetësoni kollën dhe e zbutni dhembjen e fytit;

-	Fëmijës duhet t’ia pastrojmë hundët në mënyrë që të mund të marrë frymë dhe ushqehet më lehtë e sidomos nëse ushqehet me gji;

-	Nuk duhet të përdorni barna pa konsultimin dhe udhëzimin e mjekut;

-	Fëmija duhet të qëndrojë në ambient me ajër të pastër ku nuk ka grumbull të njerëzve, nuk ka tym të duhanit dhe nuk ka lagështi;
 
-	Fëmija duhet të mbulohet dhe të mbahet ngrohtë, ngase e humbin lehtë temperaturën trupore.
					</answer>
                           <question>
ÇKA ËSHTË NDEZJA E MUSHKËRIVE (PNEUMONIA)?
					</question>
					<answer>
Ndonjëherë kolla apo ftohja mund të keqësohet dhe të shkaktojë ndezjen e mushkërive (pneumoni apo bronkopneumoni).

Ndezja e mushkërive është sëmundje e rëndë dhe mund ta rrezikojë jetën e fëmijës.

Fëmija me ndezje të mushkërive ka kollë, temperaturë, djersitje, plogështi, frymëmarrje të shpejtësuar dhe të vështirësuar.

Në këto raste duhet ta dërgoni fëmijën te mjeku menjëherë.
					</answer>
                           <question>
Çka është zgjebja?
					</question>
					<answer>
Zgjebja është sëmundje e lëkurës, që shumë lehtë ngjitet dhe përhapet, e shkaktuar nga paraziti i cili e dëmton dhe bën ndryshime në lëkurë. Shkaktari i zgjebes është parazit i cili mund të jetojë te njerëzit, por mund të paraqitet edhe te kafshët shtëpiake (qentë, macet etj.). 	
					</answer>
                           <question>
Si mjekohet zgjebja? 
					</question>
					<answer>
Mjekimi i zgjebes është i lehtë, por duhet t’iu përmbahemi këtyre rregullave:
§	mjekimit duhet t’i nënshtrohen të gjithë anëtarët e familjes pa marrë parasysh a kanë apo jo ndryshime në lëkurë (a e kanë apo jo zgjeben);
§	duhet përdorur barnat e përshkruara nga mjeku;
§	lyerja me barin në formë yndyre apo lëngu prej qafës e deri te gishtërinjtë e këmbëve dy herë në ditë. Fytyra nuk lyhet;
§	pas 5-7 ditëve të lyerjes: 
- të lahet tërë trupi;
- duhet ndërruar të gjitha ndërresat e trupit si dhe çarçafët, të cilat duhet zier; dhe
- ajrosen në diell dhe hekurosen mirë. 
- ndërresat të cilat nuk mund të zihen duhet të vendosen jashtë dhomës dhe në rreze të diellit disa ditë rresht në mënyrë që shkaktari të ngordhë;
§	nëse prapë paraqiten shenjat e zgjebes, tërë procedura duhet të përsëritet si për personin e sëmurë ashtu edhe për anëtarët e familjes;
§	ndër barnat më të suksesshëm për mjekimin e zgjebes është treguar bari i përgatitur në bazë të sulfurit dhe bari duhet përdorur sipas udhëzimit të mjekut edhe përkundër erës së rëndë që ka. 
					</answer>
                           <question>
VËREJTJE: 
					</question>
					<answer>
Assesi mos përdorni preparate për bimë apo insekticide si Etioli apo të ngjashme, të cilat janë të dedikuara për bujqësi e që blihen në barnatore bujqësore, sepse shkaktojnë helmime shumë të rënda si dhe vdekje tek ata të cilët i përdorin.
Shëndeti i fëmijës është në duart tuaja.
					</answer>
                           <question>
Kush është burim i infeksionit?
					</question>
					<answer>
Burim i infeksionit është personi i sëmurë, i cili mund të shkaktojë sëmundje deri sa në lëkurën e tij të jetojë paraziti.
					</answer>
                           <question>
Si përhapet zgjebja?
					</question>
					<answer>
Zgjebja përhapet me kontakt të drejtpërdrejtë nga personi i infektuar, më së shpeshti pas fjetjes në shtratin e njëjtë, apo në mënyrë jo të drejtpërdrejtë, nëpërmjet çarçafëve, veshjes dhe ndërresave të njeriut të infektuar.
Nga zgjebja mund të sëmuren të gjithë personat, pa marrë parasysh moshën dhe gjininë.
					</answer>
                           <question>
Cilat janë shenjat e zgjebes?
					</question>
					<answer>
§	Ndërrimet në lëkurë në formë të puçrrave që paraqiten në mes të gishtërinjve të dorës, bërryl, bark, në mes të kofshëve, si dhe rreth organeve gjenitale;
§	kruajtje të forta sidomos gjatë natës dhe në të nxehtë;
					</answer>
                           <question>
Nga kruajtja me duar dhe pjesë tjera të trupit të papastra bëhet infektimi dhe qelbëzimi në pjesën e mbuluar me puçrra.
					</question>
					<answer>
Sëmundja është veçanërisht shumë e shpeshtë gjatë stinës së vjeshtës e të dimrit dhe zakonisht më shumë paraqitet në vende ku qëndron një numër i madh njerëzish (shkolla, kopsht, ushtri etj.).
					</answer>
                           <question>
Si diagnostikohet apo zbulohet zgjebja?
					</question>
					<answer>
Në bazë të dukjes së sëmundjes, të dhënave nga personi i sëmurë e në disa raste edhe me analizën me mikroskop të shkaktarit.	
					</answer>
                          <question>
Si të pengohet infektimi?
					</question>
					<answer>
§	Me masa të përbashkëta shëndetësore, edukative dhe higjienike;
§	mbajtja e higjienës personale, larje e shpeshtë;
§	shfrytëzimi i çarçafëve dhe ndërresave personale të pastra; dhe
§	mospërdorimi i ndërresave të dyshimta dhe të papastra.
					</answer>
				</health>
				<cognitive_skills id="Aftësitë Njohëse">
                           <question>
Rëndësia e lojës 
					</question>
					<answer>
Gjatë lojës fëmija mëson për vete dhe për botën që e rrethon. Çdo fëmijë meriton të luajë, kurse krijimi i mundësive për lojë është përgjegjësi prindërore.
Ajo i ndihmon fëmijës t’i zhvillojë imagjinatën, respektin për veten,  sigurinë si dhe bashkëpunimin me të tjerët. 

Me lodra mund të bëhen lojëra të shkëlqyeshme edukative që e ndihmojnë  fëmijën të rritet dhe të mësojë.

Fëmija mund të krijojë lodra  edhe nga materiale shumë të thjeshta. Ai mund të hulumtojë edhe nëse luan me rërë, gurë, enë plastike, fasule, misër, makarona....
Loja ndihmon në të  gjitha fushat e zhvillimit: në aspektin emocional, fizik, shoqëror, intelektual dhe krijues. 


Krijimi i mundësive të  mira për lojë është një gjë e rëndësishme për një fëmijëri të shëndoshë. 
					</answer>
                           <question>
Prindër, ju e keni rolin kryesor që ta ndihmoni fëmijën t’i zgjedhë lojërat e tij.
					</question>
					<answer>
Loja  i ndihmon fëmijës të jetë pjesë e shoqërisë, duke e mësuar:
•	të jetë i pavarur,
•	të jetë kreativ,
•	të veprojë me përgjegjësi, 
•	të bëjë zgjedhje, 
•	t’i kuptojë pasojat,
•	të zhvillojë aftësi të të menduarit kritik,

•	t’i definojë dhe t’i shprehë nevojat e tij,

•	t’i respektojë të tjerët.
Loja e aftëson fëmijën të përdorë përvojat e tij jetësore për ta kuptuar se si funksionon bota që e rrethon.

Loja zvogëlon në minimum tensionimin që shfaqet shpesh te fëmijët, kur ata duan të arrijnë apo të mësojnë diçka.

Loja është një formë aktive e zhvillimit të plotë të fëmijës.
					</answer>
                           <question>
Çka duhet bërë?
					</question>
					<answer>
1. Jepi rast fëmijës që të zgjedhë lojën dhe mënyrën si do të luajë. 
2.Inkurajoje fëmijën t’i zgjidhë vetë problemet. Nëse ju i kryeni veprimet e lojës, atëherë kjo lojë s’është për të.
3. Mbaj mend se fëmijët janë të ndryshëm: disa kanë dëshirë për lojëra elektronike, disa adhurojnë lojëra me fjalë, disa janë të lindur të aktrojnë, kurse disa pëlqejnë ndërtimin (po edhe prishjen) e gjërave të ndryshme. Andaj, mendo për aktivitetet që i do fëmija yt dhe lëre të luajë! 
4. Lejoni fëmijët të fitojnë ndonjëherë gjatë lojërave të përbashkëta. Të mësosh të humbasësh është po ashtu aftësi sociale me rëndësi, por mundohu ta mbash disponimin e këndshëm gjatë lojës.
5. Bashkohu në lojën imagjinative të fëmijës! Fëmijët kanë dëshirë kur prindërit e tyre aktrojnë dhe i japin liri imagjinatës së tyre.
6. Lejo që fëmija të të mësojë se si të lozësh me lodrat e tij. Për të është kënaqësi kur i ndërroni rolet dhe të tregon ato që ai di.
7. Lejoje fëmijën të dalë jashtë për të luajtur. Është më mirë për shëndetin dhe është më argëtuese. S’prish punë nëse përlyhet ose laget… Fundja, pse i kemi banjën dhe lavariçen?
8. Tregoji për lojërat që ti ke luajtur kur ishe fëmijë, si i ke përjetuar, sepse ka gjasa që edhe fëmijës t’i pëlqejnë ato.
9. Lejoje fëmijën që ta përjetojë lojën!
Lodrat dhe lojërat i ndihmojnë fëmijës të fitojë përvoja të reja, si dhe zhvillim të pakufizuar të aftësive të të mësuarit. 
					</answer>
                          	<question>
Loja siguron:
					</question>
					<answer>
•	zbulimin e kreativitetit dhe imagjinatës së fëmijës;
•	pikëpamje të reja, mundësi që të krijohen ide, aftësi dhe fjalë të reja;
•	besimin, bashkëpunim dhe shprehjen e lirë;
•	ndjenjën e sigurisë; dhe
•	shumë kënaqësi.
					</answer>
                        </cognitive_skills>
				<physical_protection id="Mbrojtja Fizike">
                          
                           <question>
	1- Jepni fëmijës suaj dashuri të vazhdueshme dhe kushtojuni vëmendje. 
					</question>
					<answer>
Çdo fëmije  i nevojitet një marrëdhënie e fortë me prindërit, në mënyrë që të zhvillojnë ndjenjën e besimit dhe sigurisë. Nuk është e lehtë të tregosh gjithë kohen dashuri ndaj fëmijës. Nëse jeni prind i ri, pa eksperiencë, apo keni fëmijë të sëmurë ose me nevoja speciale, dhe ju duket që fëmija juaj me shume vështirësi reagon ndaj përkujdesjes suaj, atëherë kërkoni mendimin e pediatrit, psikologut apo psikiatrit të fëmijëve.  
					</answer>
                           <question>
2- Siguroni  mbikëqyrje të plotë për fëmijën tuaj. 
					</question>
					<answer>
Pa mbikëqyrjen tuaj, fëmija nuk arrin të marrë udhëzimet e nevojshme. Këmbëngulni të dini me kë shoqërohet fëmija juaj, kush janë miqtë e tij, etj.
					</answer>
                           <question>
3- Mësoni fëmijën tuaj si të reagojë në rast të ofendimeve, kërcënimeve.  
					</question>
					<answer>
Mësojini ata si të kontrollojnë inatin. I shpjegoni fëmijës që t’iu shmanget fëmijëve që bëjnë sjelljet e mësipërme.
					</answer>
                           <question>
4- Tregoni fëmijës sjelljet e përshtatshme, duke qenë ju së pari model i tyre. 
					</question>
					<answer>
Fëmijët shpesh mësojnë nga eksperiencat; sjelljet, vlerat dhe qëndrimet e prindërve dhe të motrave e vëllezërve kanë një ndikim shumë të madh te fëmijët. Vlerat e respektit, ndershmërisë, krenarisë në familjen tuaj janë burim i pashtershëm i fuqisë së fëmijës suaj dhe në të njëjtën kohë e ndihmojnë atë të ballafaqohet me dhunën ne ambientin përreth.  
					</answer>
                           <question>
5- Duhet të jeni konsistent rreth rregullave dhe disiplinimit.  
					</question>
					<answer>
Kur i tregoni fëmijës një rregull, i qëndroni besnik asaj. Fëmijës i nevojitet strukturë dhe pritje të qarta rreth sjelljeve të tyre. Kjo i ndihmon fëmijës të njohë se si ai duhet të sillet edhe me të tjerët. Nëse vendosni rregulla dhe nuk kërkoni që ato të zbatohen, kjo e bën fëmijën konfuz dhe e predisponon për sjellje te pahijshme. 
					</answer>
                           <question>
6- Mundohuni ta mbani dhunën sa më larg familjes suaj. 
					</question>
					<answer>
Dhuna në familje e tremb dhe lëndon fëmijën. Ata kanë nevoje për një familje që iu dhuron atyre dashuri dhe jo të  rriten me frikë. Një fëmijë i rritur në dhunë, në pjesën më të madhe të rasteve mëson të zgjidhë problemet me dhunë. Gjithashtu mbani në mend që, nënçmimi dhe grindjet mes bashkëshortëve ngjallin frikë te fëmijët.
Nëse njerëzit në familjen tuaj lëndojnë fizikisht apo edhe verbalisht njëri- tjetrin, është mirë të kërkoni ndihmë nga psikologu apo psikiatri i fëmijëve. Ata mund t’ju ndihmojnë ju ose familjen tuaj për të kuptuar pse ndodh dhuna në familje apo si ta ndaloni atë.  
					</answer>
                           <question>
7-Përpiquni t’i ruani fëmijët që të shohin sa më pak dhunën ne media
					</question>
					<answer>
Raportet tregojnë që dhuna e paraqitur vazhdimisht përmes TV, si filmat, lojërat kompjuterike, mund të kenë ndikim negativ në fëmijët. 
Ja disa ide për ketë:
•	Limitoni të shikuarit e TV nga fëmijët tuaj në 1- 1,5 orë në ditë;
•	Mbikëqyrni çfarë fëmijët janë duke shikuar në TV;
•	Flisni me fëmijën rreth dhunës se parë në TV;
•	Tregojuni atyre sa e dhimbshme do të ishte nëse dhuna që shohin nëpër filma bëhet pjesë e realitetit të përditshëm;
•	Diskutoni si të zgjidhin problemet pa dhunë;
•	Mësoni fëmijët të jenë kundër dhunës. 
					</answer>
                           <question>
Parandalojini ngulfatjet dhe mbytjet në ujë!
					</question>
					<answer>
•	Kurrë mos e tërhiqni fëmijën për rrobash dhe mos përdorni apo mos ia lidhni për qafe cucllën (biberonin)!
•	Largoni gjësendet e vogla që fëmija mund t’i fusë në gojë!
•	Mësojeni fëmijën që gjatë ngrënies ta përtypë mirë ushqimin dhe të mos mbajë ushqim në gojë derisa luan.
•	Mos i jepni fëmijës ushqim të fortë, të lëmuar, që mund t’ia bllokojë pjesërisht apo plotësisht frymëmarrjen.
•	Kurrë mos e lini fëmijën të qëndrojë vetëm në vaskë, apo afër çfarëdo uji. Fëmija mund të mbytet fare lehtë, madje edhe në sasi shumë të vogla uji.
					</answer>
                           <question>
Parandalojini prerjet!
					</question>
					<answer>
•	Thikat, gërshërët, pirunët dhe mjetet e tjera të mprehta mbani mbyllur në sirtar të sigurt!
•	Mbani gjësendet e qelqit, siç janë gotat apo pjatat, në dollapë të lartë - larg prej fëmijës!

KUJDES: Në rast lëndimesh, çfarëdo qofshin ato, kërkojeni ndihmën e mjekut tuaj sa më parë!
 
					</answer>
                           <question>
Parandalojini rrëzimet dhe aksidentet! 
					</question>
					<answer>
•	Kurrë mos e lini pa përkujdesje foshnjën apo fëmijën në sipërfaqe të ngritura, siç janë tavolina apo banaku. 
•	Mos i lejoni fëmijës të qëndroj në këmbë mbi karrige të larta dhe të luajë në ballkone pa përkujdesje.
•	Vendosi karriget, krevatin e fëmijës, shtretërit dhe orenditë e tjera larg prej dritareve për ta parandaluar ngjitjen e fëmijës në parvaze dritaresh.
•	Kurrë mos e lini fëmijën pa përkujdesje afër shkallëve – madje as afër atyre me parmakë.
•	Sigurohuni që të gjitha orenditë – mbi të cilat fëmija mund të hipë (tavolinat, tryezat e shkrimit, dollapët, raftet e aparateve televizive) – të jenë të përforcuara dhe se nuk mund të përmbysen.
•	Në veturë gjithmonë vendoseni fëmijën në ulësen për fëmijë dhe lidheni me rrip sigurie!
•	Mos lejoni që fëmija të luajë në rrugë automobilistike!

•	Gjithmonë shoqërojeni fëmijën tuaj në rrugë dhe me shembullin tuaj praktik mësojani sjelljen e sigurt në trafik.
					</answer>
                           <question>
Parandalojeni helmimin e fëmijës tuaj!
					</question>
					<answer>
•	Mbajini të gjitha materiet helmuese larg prej fëmijës, në dollapë të mbyllur me çelës!
•	Pijet alkoolike trajtoni si helme! Mbyllini në dollapë të lartë!
•	Kur i jepni barna fëmijës, mos i quani ato bonbone dhe mos luani me to!
•	Kurrë mos i jepni barna fëmijës në errësirë; mund t’i jepni dozë të gabuar, po edhe barin e gabuar.
•	Mbani të gjitha barnat në dollapë të mbyllur, në kutitë e tyre origjinale, larg prej fëmijës. 
•	Kurrë mos i lini kozmetikën dhe pajisjet e tualetit në vende ku mund t’i marrë fëmija.
					</answer>
                           <question>
Parandalojini djegiet dhe përvëlimet!
					</question>
					<answer>
•	Mbani shkrepsat, kimikaliet dhe qirimbajtëset atje ku nuk mund t’i arrijë fëmija.
•	Gjithmonë provojeni ujin e dushit me bërrylin tuaj para se ta vini fëmijën nën të. 
•	Mos konsumoni pije ose ushqim të nxehtë derisa e mbani fëmijën në prehër dhe mos bartni lëngje apo enë të nxehta ndërkohë që e mbani fëmijën. 
•	Vendosni kapakët e sigurisë në të gjitha prizat e rrymës në shtëpi.
•	Shmangeni përdorimin e mbulesave të tavolinave!
•	Kujdes: largojeni fëmijën nga tymi i gjeneratorëve dhe nga mjetet që shpenzojnë gazin natyror!
					</answer>
				</physical_protection>
				<nutrition id="Të Ushquerit">
					<question>
Kujdes!
					</question>
					<answer>
•	Fëmijës së sëmurë ofroni sa më shumë ushqime dhe lëngje, ndërsa pas kalimit të sëmundjes jepjani nga një shujtë më shumë për së paku një javë.
•	Mos e lini fëmijën të pijë më shumë se 250 ml. qumësht në ditë, sepse kjo gjë mund ta pengojë thithjen e hekurit.
•	Mos e detyroni fëmijën të hajë kur nuk dëshiron, nuk është i interesuar, kthen kokën anash, apo e refuzon ushqimin.
•	Angazhojeni fëmijën tuaj në përgatitjen e ushqimit, sepse kështu e shtoni interesimin e tij për ushqimet e reja familjare.
•	Përdorni sasi fëmijërore të shujtave. Një mënyrë për ta matur sasinë e shujtës është që t’i servoni nga një lugë të madhe nga secili ushqim për çdo vit moshe të fëmijës suaj (3 vjeç = 3 lugë, 6 vjeç = 6 lugë).
•	Kini durim me tekat e fëmijës në tavolinën e bukës, sepse megjithatë është vetëm fëmijë. Tregojani sjelljet tuaja të mira në tavolinë, sepse fëmija gjithmonë mëson nga shembulli juaj.
					</answer>
                           <question>
Për rritje dhe zhvillim të shëndetshëm fëmija ka nevojë per:
					</question>
					<answer>
Ushqim cilësor, të llojllojshëm, të pastër, të freskët dhe të mjaftueshëm.
Nevojat themelore ushqyese të fëmijës janë shumë të ngjashme me ato të anëtarëve të tjerë të familjes, megjithëse sasia e ushqimit ndryshon sipas moshës së fëmijës. 
Në këtë grup-moshë fëmija mund të ushqehet vetë, por gjithsesi  ka nevojë ende për mbikëqyrje, sepse mund të ngulfatet me ushqim.
Me shembullin tënd personal, mësoja fëmijës shprehinë e larjes së duarve para dhe pas ngrënies.
					</answer>
                           <question>
Për rritjen dhe funksionimin e organizmit nevojiten përbërës të ndryshëm të ushqimit, andaj ofroji fëmijës ushqim që përmban:
					</question>
					<answer>
•	proteina, që nevojiten për rritje, hekur dhe vitaminë A, që merren përmes qumështit, mishit, peshqve, shpezëve, vezëve, djathit, karotave dhe bizeleve të thara. Hekuri thithet më mirë nga zorrët kur merret me ushqimet e pasura me vitaminë C;
•	kalcium, që nevojitet për fortësinë e eshtrave dhe merret nëpërmjet qumështit e prodhimeve të tij, siç është djathi, dhe nga perimet e gjelbra;
•	yndyra, të domosdoshme për dietën e fëmijëve, që sigurojnë kalori plotësuese dhe përbërës të nevojshëm për fëmijë të cilët janë duke u rritur.
Jepni fëmijës ujë disa herë në ditë, meqenëse mund t’i humbë lëngjet më shpejt se të rriturit.
Kripa e jodizuar është e nevojshme për zhvillim të shëndetshëm të fëmijës, andaj duhet shtuar pas zierjes së gjellës.

Ushqimet e ëmbla sigurojnë vetëm disa përbërës, kështu që duhet kufizuar përdorimin e tyre, sepse shkaktojnë prishjen e dhëmbëve.
Për grup-moshën 2-3-vjeçare është adekuate një shujtë më e vogël, ndërsa për fëmijët e grup-moshës 4-6 vjeç shujta duhet të jetë në sasi më të madhe.
Jepni fëmijës tuaj brenda ditës së paku 3 shujta të përbëra nga buka, orizi, brumërat, perimet e ndryshme, produktet e qumështit, mishi, peshku, shpezët, vezët, fasulja etj. dhe 2 messhujta ditore me pemë, qumësht, biskota, gjithnjë me orar të rregullt. 
Krijoni shprehi të shëndetshme të të ushqyerit! Mos ua ndaloni fëmijëve të trashë marrjen e ushqimeve dhe mos i detyroni fëmijët e dobët që të hanë me zor.
Përfshini në shujtë së paku një ushqim të përgatitur ashtu sikundër i pëlqen fëmijës. Ruajeni qetësinë edhe në qoftë se fëmija juaj e lë një pjesë ose tërë shujtën të paprekur. 
					</answer>
                           <question>
Si ta di nëse fëmija im është duke u rritur mirë?
					</question>
					<answer>
Diagramet e rritjes janë mënyra më e mirë dhe më e besueshme për ta përcjellë rritjen e fëmijës. Andaj vizitojeni rregullisht mjekun për të vërtetuar shtimin e duhur të peshës dhe rritjen e fëmijës suaj.
Lejojeni fëmijën të hajë derisa të ngopet! Nëse mendoni që fëmija juaj është shumë i trashë, mos harroni se aktiviteti fizik është i nevojshëm për ta mbajtur peshën normale.
					</answer>
				</nutrition>
				<communication id ="Komunikimi">
					<question>
Si të komunikohet / bisedohet pozitivisht me fëmijën?
					</question>
					<answer>
Komunikimi i mirë dhe i rregullt me fëmijën  është shumë i rëndësishëm, sepse:
-	fëmija juaj do të ndihet i respektuar,
-	do ta zhvillojë vetëbesimin,
-	do të arrijë rezultate më të mira në jetë.


•	Filloni të komunikoni me fëmijën qysh nga mosha e tij e vogël! 
•	Shfaqeni hapur dashurinë ndaj fëmijëve tuaj! 
•	Jepuni porosi pozitive fëmijëve nëpërmjet fjalëve apo gjesteve! 
•	Bëjani me dije fëmijës se e çmoni atë çfarë ai po bën!
•	Derisa bisedoni me fëmijën tuaj, ju duhet të keni kujdes se çfarë i thoni dhe si ia thoni atë.
•	Gjatë bisedës mos përdorni kritika ndaj mendimeve, ideve, apo ndjenjave të fëmijëve. Ata këto kritika do t’i shohin si sulme direkte dhe kjo gjë mund të shkaktojë mungesën e vetëbesimit të tyre. 
       
					</answer>
                           <question>
KUJDES: Çdo moskujdes juaji mund t’i shkaktojë fëmijës suaj  pasiguri dhe mungesë vetëbesimi!  
					</question>
					<answer>
•	Mënjanoni sjelljet, si të bërtiturat ndaj fëmijës dhe mungesën e vëmendjes ndaj tij. Sjelljet e tilla, pa dyshim, shkaktojnë efekte negative në zhvillimin e fëmijës.  
					</answer>
                           <question>
Komunikoni në nivel të barabartë me fëmijën tuaj
					</question>
					<answer>
•	Kur ju  komunikoni/bisedoni me fëmijën tuaj, është e rëndësishme që këtë  ta bëni në nivel të barabartë, si gojarisht ashtu dhe fizikisht.
•	Kur bisedoni përdoreni një gjuhë të përshtatshme për moshën e fëmijës, në mënyrë që të jetë më e lehtë dhe më e thjeshtë për t’u kuptuar, por jo gjuhën fëmijërore të tyre.
					</answer>
                          	<question>
Mësohuni ta dëgjoni fëmijën me vëmendje
					</question>
					<answer>
•	Kur e dëgjoni fëmijën tuaj, ju tregoni se jeni të interesuar për të. 
•	Duhet ta lini punën që jeni duke bërë, ta shikoni fëmijën tuaj në sy dhe të tregoni vëmendje të posaçme për atë që ju flet. 
•	Nëse fëmija ka zgjedhur kohën kur jeni të zënë, atëherë duhet t’i premtoni se patjetër do të flisni me të në një kohë kur të jeni të lirë.  
•	Mos ndërhyni derisa fëmija ju flet!
•	Gjatë bisedës që e bëni, përkraheni fëmijën nëpërmjet buzëqeshjes! 
					</answer>
                          	<question>
Gjatë bisedës shtroni pyetje
					</question>
					<answer>
•	 Bëni pyetje fëmijës në mënyrë që t’ia zhvilloni më shumë shkathtësitë e komunikimit.
•	Gjithmonë përdorni pyetje të hapura që fillojnë me: "çfarë", "ku", "kush" dhe "si".
•	Mos bëni pyetje, në të cilat përgjigjet zakonisht bëhen me JO ose PO. 
					</answer>
                           <question>
Mbani mend!
					</question>
					<answer>
Komunikimi i mirë kërkon kohë dhe durim. 
Me rëndësi është të komunikoni mirë dhe rregullisht qysh nga fillimi.  
Komunikimi/bisedimi i mirë krijon marrëdhënie të shëndosha dhe ndikon në rritjen e në zhvillimin e fëmijës. 
					</answer>
                           <question>
Vetëbesimi është domethënia e asaj që ne mendojmë për vetveten.
					</question>
					<answer>
Vetëbesimi i referohet mënyrës se si fëmija ndihet rreth vetes dhe si pret ai të pranohet dhe vlerësohet prej njerëzve që janë të rëndësishëm për të.
Vetëbesimi prezanton tek një fëmijë nevojën për të qenë pjesë e rëndësishme e familjes si dhe të pranohet nga ajo, pa kushte. Pra, vetëbesimi nuk është thjeshtë ta pëlqesh veten, por një reflektim i karakterit të fëmijës dhe vetë-respektit.
Njohuritë e para për vetëbesimin fëmija i merr nga prindërit. 
Fëmija është pjesëtar aktiv i zhvillimit të vetëbesimit. Ai e zhvillon ketë ndjenjë përmes komenteve, të cilat i merr në marrëdhënie me prindërit, familjen e gjerë, fqinjët, fëmijët e tjerë, etj. Dashuria, besimi, autonomia, iniciativa, vetëkontrolli dhe aftësia për të bashkëpunuar me të tjerët kontribuojnë në mënyrën se si fëmija ndihet rreth vetes si individ. 
Vetëm fëmija, i cili e ka zhvilluar vetëbesimin, është i gatshëm ta zbulojë botën që e rrethon.
					</answer>
                           <question>
Fëmija e zhvillon vetëbesimin kur:
					</question>
					<answer>
•	kupton se është pranuar me dashuri;
•	kujdeseni për të dhe kur i kushtoni vëmendje të duhur;
•	ka besim te ju dhe kur ju keni besim tek ai;
•	e ndien se është i respektuar;
•	e nxitni për aktivitete;
•	i besoni ndonjë përgjegjësi që mund ta bëjë;
•	e dëgjoni dhe e çmoni mendimin e tij;
•	e inkurajoni dhe e lejoni që për disa gjëra të vendosë vetë;
•	e lavdëroni për vepra konkrete – fjalët e mira janë rrugë e sigurt që fëmija të krijojë mendim të mirë për veten;
•	i kërkoni falje për gabimet tuaja;
•	e nxitni që të shoqërohet me të tjerët;
•	e nxitni të mendojë pozitivisht për vetveten.
					</answer>
                          <question>
Treguesit se te fëmija është zhvilluar vetëbesimi janë kur:
					</question>
					<answer>
•	për një kohë të caktuar mund të qëndrojë pa prindër;
•	e pranon përgjegjësinë për atë që bën;
•	lehtë krijon kontakte dhe ka besim te të tjerët;
•	rrallë bie në konflikt;
•	pranon kritika dhe mëson nga to;
•	shprehet i gatshëm për të kërkuar falje;
•	i shpreh idetë dhe kërkesat e veta në mënyrë të qartë;
•	tregon sukses dhe qëndrueshmëri në aktivitete. 
					</answer>
                           <question>
Udhëzime për motivimin e vetëbesimit:
					</question>
					<answer>
Me mbështetje të prindërve çdo fëmijë mund të përparojë.
Prindër, përsëriteni çdo ditë fjalinë magjike: 
“Ti mundesh”
Lavdërojeni dhe respektojeni  fëmijën tuaj, sepse ai mëson të  respektojë dhe vlerësojë veten dhe të tjerët.
•	këtë e bëre mirë;
•	kjo qenka ide shumë e mirë;
•	besoj se ti mundesh;
•	më duhet ndihma jote;
•	ti e bën shumë mirë këtë;
•	shumë mirë e sqarove;
•	gëzohem që ti po kënaqesh;
•	ke të drejtë;
•	faleminderit!	
					</answer>
				</communication>
				<pregnancy id ="Shtatëzania">
					<question>
Çka është lindja?
					</question>
					<answer>
Lindja është proces normal që shoqërohet me kontrakcione (tkurrje, shtrëngime) apo shtërzime dhe mbaron me lindjen e frytit. Shumica e lindjeve përfundojnë në mënyrë normale. Mirëpo në disa raste lindja mund të komplikohet, gjë që kërkon kujdes të veçantë. Prandaj janë të rëndësishme vizitat e rregullta dhe me kohë gjatë shtatzënisë.
					</answer>
                           <question>
Cilat janë shenjat e lindjes?
					</question>
					<answer>
§	kontrakcionet (shtrëngimet) apo shtërzimet e rregullta me interval të shkurtër dhe të cilat forcohen intensivisht;
§	dhembjet në pjesën e poshtme të shpinës;
§	shpërthimi dhe shkuarja e ujorit e përcjellë me kontrakcione.	
					</answer>
                           
                           <question>
Ku duhet të bëhet lindja?
					</question>
					<answer>
Është shumë me rëndësi që lindja të bëhet në objektet shëndetësore nën kujdesin e personelit mjekësor të kualifikuar.
Kujdesi gjatë lindjes nga ana e personelit shëndetësorë të kualifikuar e zvogëlon mundësinë e paraqitjes së ndonjë komplikimi.
					</answer>
                           
                           <question>
Si të sillem gjatë lindjes?
					</question>
					<answer>
Edhe pse lindja përcillet me dhembje, me përkrahjen e bashkëshortit apo punëtorit shëndetësor ju mund të lëvizni dhe zgjidhni pozitën më të përshtatshme për lindje.
Gjatë lindjes duhet të marrë pjesë edhe bashkëshorti.
					</answer>
                           <question>
Çka ndodh pas lindjes?
					</question>
					<answer>
Menjëherë pas lindjes i  porsalinduri duhet të mbështillet me pelena për t’u terur dhe vendoset në barkun e nënës (kontakti lëkurë me lëkurë).
Ky kontakt e mbron dhe e mban të porsalindurin të ngrohtë pasi që është shumë i ndjeshëm në humbjen e temperaturës trupore.
Nëna dhe i porsalinduri qëndrojnë së bashku në dhomë të lindjes së paku dy orë.
Gjatë qëndrimit në dhomën e lindjes duhet që të vendoset i porsalinduri në gji dhe të ushqehet. Kjo ndikon në vazhdimësinë e lidhjes së fortë emocionale në mes të nënës dhe të porsalindurit dhe në stimulimin e prodhimit të qumështit të gjirit.
I porsalinduri duhet të vishet me rroba dhe t’i vihet kapela në kokë. I porsalinduri nuk duhet të lidhet me pelena (lulak) dhe nuk ka nevojë që të pastrohet me ujë gjatë kësaj kohe.
Nëna dhe i porsalinduri qëndrojnë së bashku në dhomë deri sa të lëshohen për në shtëpi. Gjatë kësaj kohe punëtorët shëndetësorë e këshillojnë dhe e udhëzojnë nënën, e cila kujdeset për të porsalindurin.  	
					</answer>
                           <question>
I porsalinduri duhet të vaksinohet kundër sëmundjes së Tuberkulozit dhe Hepatitit B brenda 24 orësh.
					</question>
					<answer>
Me t’u bërë prindër do të keni ndjenja të veçanta, prandaj është me rëndësi që çifti, e sidomos nëna, të përkrahet nga e tërë familja. Duke biseduar me bashkëshortin, duke mësuar se si të kujdeseni drejt për vetveten dhe të porsalindurin, do të vetëdijesoheni për ndërrimet të cilat ndodhin dhe do t’ju ndihmojnë që këtë stad të jetës suaj ta bëni më të lumtur.
					</answer>
                           <question>
Pas lindjes a janë të nevojshme vizitat mjekësore?
					</question>
					<answer>
Kjo periudhë është shumë e rëndësishme për nënën, foshnjën dhe familjen.
Ndryshimet trupore që janë paraqitur gjatë shtatzënisë për t’u rikthyer në gjendjen e mëparshme nevojiten 6 – 8 javë. Prandaj është me rëndësi që brenda kësaj periudhe lehona të vizitohet tek punëtori shëndetësor. Gjatë kësaj kohe gjendja psikologjike e nënës mund të ndryshojë. Disa nëna shprehin reaksione konfliktuoze dhe ndjeshmëri. Në këto raste duhet t’iu ofrojmë përkrahje nënave dhe të kërkojmë ndihmë nga punëtori shëndetësor.	
					</answer>
                           <question>
Për çfarë ushqimi ka nevojë nëna?
					</question>
					<answer>
Nëna duhet të konsumojë ushqim cilësor e të pasur me hekur, vitaminë A, acid folik dhe kripë të jonizuar, si: qumësht, pemë, perime, mish, peshk, vezë, drithëra, bizele, fasule.	
					</answer>
                           <question>
A mund të bëj ushtrime pas lindjes?
					</question>
					<answer>
Për të parandaluar  problemet e ndryshme si ato të qarkullimit të gjakut, të shtatzënësisë e lindjeve të ardhshme, është mirë të bëni ushtrime. Ushtrimet mund të fillojnë një ditë pas lindjes.	
					</answer>
                          	<question>
Si të parandalohet shtatzënia e ardhshme?
					</question>
					<answer>
Pas lindjes është mirë të mendohet për planifikimin e familjes dhe plotësimin e nevojave individuale. Preferohet që intervali në mes të dy lindjeve të jetë së paku dy vjet.
Njëra prej metodave për parandalimin e shtatzënisë është të ushqyerit vetëm me qumësht të gjirit deri në moshën gjashtëmuajshe.
Gjatë vizitave mjekësore këshillohuni me punëtorët shëndetësorë për mënyrën më të mirë të parandalimit të shtatzënisë.
					</answer>
                          	<question>
MBANI NË MEND:
					</question>
					<answer>
-	Lindja është proces normal;
-	Lindja duhet të bëhet në institucionet shëndetësore nën përkujdesjen e punëtorit shëndetësor;
-	Vizitat mjekësore pas lindjes janë shumë të rëndësishme si për nënën ashtu edhe për foshnjën; 
-	Nëna ka nevojë për përkrahje nga të gjithë anëtarët e familjes;
-	Nëna ka nevojë për ushqim cilësor;
-	Mos e lidhni të porsalindurin me pelena (lulak); 
-	Nëna duhet ta ushqejë të porsalindurin vetëm me qumësht të gjirit;
-	I porsalinduri duhet të vaksinohet kundër sëmundjes së Tuberkulozit dhe Hepatitit B brenda 24 orëve të para pas lindjes.
					</answer>
                           <question>
Çka është shtatzënësia?
					</question>
					<answer>
Shtatzënësia është një periudhë e veçantë e përcjellë me emocione, e cila sjell shumë ndryshime në jetën e çiftit bashkëshortor.
Shtatzënësia normale zgjat 9 muaj dhe brenda kësaj kohe zhvillohet dhe rritet  fryti.
Shumica e femrave kanë shtatzënësi normale. Mirëpo ndodh që disa shtatzëna të kenë probleme, prandaj është shumë me rëndësi kujdesi me kohë dhe adekuat gjatë shtatzënësisë.
					</answer>
                           <question>
Cilat janë shenjat e shtatzënësisë?
					</question>
					<answer>
•	Mungesa e menstruacioneve;
•	Përgjumja dhe lodhja;
•	Vjelljet e mëngjesit;
•	Rritja e gjinjve;
•	Errësimi i pigmenteve të lëkurës sidomos përreth majës së gjinjve;
•	Urinimi i shpeshtë.

Për të vërtetuar shtatzënësinë drejtohuni tek institucioni shëndetësor.
					</answer>
                           <question>
Pse janë të rëndësishme vizitat gjatë shtatzënisë?
					</question>
					<answer>
§	Secili çift duhet të bëjë një kontroll gjashtë muaj para shtatzënësisë së planifikuar.
§	Kjo do të thotë të ndihmojë shtatzënën që të ketë shëndet të mirë dhe të lindë foshnje të shëndoshë.
§	Gjatë shtatzënësisë duhet të bëhen së paku 4 – 5 vizita  mjekësore.
					</answer>
                           <question>
Cilat shërbime duhet të ofrohen gjatë vizitave mjekësore?
					</question>
					<answer>
§	Matja e peshës trupore dhe shtypja e gjakut;
§	Të kontrollohet rritja dhe mirëqenia e frytit;
§	Të bëhen analizat e gjakut, urinës, të përcaktohet grupi i gjakut dhe RH faktori;
§	Të jepen këshilla për ushqim dhe aktivitete fizike të shtatzënës;
§	Të jepen tabletat e hekurit dhe acidit folik për të parandaluar aneminë dhe    anomalitë e frytit;
§	Të këshillohet se si të mbrohet nga sëmundjet seksuale të transmetueshme;
§	Të këshillohet për lindje, të vendoset se ku të bëhet lindja si dhe për të ushqyerit me gji;
§	Njohja me shenjat e rrezikut gjatë shtatzënisë.
					</answer>
                          	<question>
Për çfarë ushqimi ka nevojë shtatzëna?
					</question>
					<answer>
Shtatzëna do të jetë me e fortë dhe më e shëndetshme nëse konsumon ushqim cilësor, të pasur me hekur, vitaminë A, acid folik dhe kripë të jonizuar, si: qumësht, pemë, perime, mish, peshk, vezë, drithëra, bizele, fasule.	
					</answer>
                          	<question>
A mund të bëjë ushtrime shtatzëna?
					</question>
					<answer>
Nëse nuk ka ndonjë problem gjatë shtatzënësisë, mund të bëhen ushtrime të lehta që do të ndihmojnë gjatë shtatzënësisë dhe lindjes.
					</answer> 
                           <question>
A mund të punojë shtatzëna?
					</question>
					<answer>
Shtatzëna mund të bëjë punët e rëndomta, por ato kanë nevojë për më shumë pushim. Është me rëndësi që shtatzëna të përkrahet nga e tërë familja.	
					</answer>
                           <question>
Si të kujdesemi për higjienën personale?
					</question>
					<answer>
Higjiena personale është veçanërisht e rëndësishme gjatë shtatzënisë.
Higjiena e gojës (dhëmbëve) kërkon kujdes të veçantë!	
					</answer>
                           <question>
Çka e dëmton shtatzënën dhe frytin e saj?
					</question>
					<answer>
Tymosja e duhanit, pirja e alkoolit, marrja e drogave dhe e materieve të ndryshme helmuese janë të dëmshme si për shëndetin e nënës, ashtu edhe të frytit. Nuk duhet përdorur barna pa konsultimin e mjekut. 
Keqtrajtimi gjatë shtatzënësisë është shumë i rrezikshëm si për nënën ashtu edhe për frytin.
					</answer>
                          	<question>
Çka ndikon në zhvillimin më të mirë të frytit?
					</question>
					<answer>
Në zhvillim të mirë të frytit ndikon mirëqenia emocionale dhe fizike e nënës, prandaj shtatzëna duhet të jetë sa më e qetë. Është mirë që shtatzëna dhe bashkëshorti ta ledhatojnë barkun, t’i flasin apo këndojnë frytit, sepse kur të lindë foshnja, më lehtë do ta dallojë dhe do të qetësohet nga zëri i tyre.
Nëse keni fëmijë tjetër, është mirë të bisedoni me të që ta përgatitni për fëmijën e ardhshëm.
					</answer>
                           <question>
Kur duhet dërguar shtatzënën te mjeku?
					</question>
					<answer>
Shtatzënën duhet dërguar menjëherë te mjeku nëse ka ndonjë nga shenjat e mëposhtme:
•	Gjakderdhje si njolla nga organet gjenitale gjatë shtatzënisë dhe gjakderdhje më të mëdha pas lindjes;
•	Dhembje të forta të kokës dhe të barkut;
•	Të vjellat e rënda dhe të vazhdueshme;
•	Temperatura e lartë;
•	Shpërthimi i  ujorit para lindjes;
•	Ngërçet (konvulzionet);
•	Dhembjet e forta dhe të zgjatura.	
					</answer>
                          	<question>
Si fillon lindja dhe si të përgatitemi për të?
					</question>
					<answer>
Lindja fillon me paraqitjen e shtërzimeve apo kontrakcioneve të mitrës, të cilat shkaktojnë emocione të përjetshme. Në këtë rast bashkë me bashkëshortin duhet të shkoni sa më parë në institucionin shëndetësor ku bëhet lindja. Preferohet që gjatë lindjes të marrë pjesë edhe bashkëshorti. Punëtorët shëndetësorë në këtë institucion do të përkujdesen për ju. Merrni me vete veshmbathjen të cilën e keni përgatitur për ju dhe për foshnjën.
					</answer>
                          	<question>
Mbani mend
					</question>
					<answer>
Vizitat me kohë dhe të rregullta gjatë shtatzënësisë do t’ju mundësojnë shtatzënësi dhe fëmijë të shëndoshë.
					</answer>
				</pregnancy>
				<vaccination id ="Vaksinimi">
					<question>
Kalendari i VAKSINIMIT:
					</question>
					<answer>
<![CDATA[<table border="1" cellspacing="0" cellpadding="3" style="color:white;border:solid white 1px; margin:auto;">
<caption style="border-top:solid white 1px;border-left:solid white 1px;border-right:solid white 1px;">Vaksinimi</caption>
<tr>
<td>Mosha</td>
<td>Vaksina</td>
<td>Aplikimi</td>
</tr>
<tr>
<td>Në lindje</td>
<td>BCG</td>
<td>Përmes injeksionit (I.d.)</td>
</tr>
<tr>
<td>Në lindje</td>
<td>Hepatiti B</td>
<td>Përmes injeksionit (I.m.)</td>
</tr>
<tr>
<td>2 muaj</td>
<td>DTP</td>
<td>Përmes injeksionit (I.m.)</td>
</tr>
<tr>
<td>2 muaj</td>
<td>Polio</td>
<td>Përmes gojës</td>
</tr>
<tr>
<td>2 muaj</td>
<td>Hepatiti B</td>
<td>Përmes injeksionit (I.m.)</td>
</tr>
<tr>
<td>3 muaj</td>
<td>DTP</td>
<td>Përmes injeksionit (I.m.)</td>
</tr>
<tr>
<td>3 muaj</td>
<td>Polio</td>
<td>Përmes gojës</td>
</tr>
<tr>
<td>4 muaj</td>
<td>DTP</td>
<td>Përmes injeksionit (I.m.)</td>
</tr>
<tr>
<td>4 muaj</td>
<td>Polio</td>
<td>Përmes gojës</td>
</tr>
<tr>
<td>4 muaj</td>
<td>Hepatiti B</td>
<td>Përmes injeksionit (I.m.)</td>
</tr>
<tr>
<td>12-18 muaj</td>
<td>MMR</td>
<td>Përmes injeksionit (S.c.)</td>
</tr>



</table>]]>					
</answer>
					<question>
Kalendari i RI - VAKSINIMIT:
					</question>
					<answer>
<![CDATA[<table border="1" cellspacing="0" cellpadding="3" style="color:white;border:solid white 1px; margin:auto;">
<caption style="border-top:solid white 1px;border-left:solid white 1px;border-right:solid white 1px;">RI – Vaksinimi </caption>
<tr>
<td>Mosha</td>
<td>Vaksina</td>
<td>Aplikimi</td>
</tr>
<tr>
<td>12-18 Muaj</td>
<td>DTP</td>
<td>Përmes injeksionit (I.m.)</td>
</tr>
<tr>
<td></td>
<td>Polio</td>
<td>Përmes gojës</td>
</tr>
<tr>
<td>6-7 Vjet</td>
<td>DT</td>
<td>Përmes injeksionit (I.m.)</td>
</tr>
<tr>
<td></td>
<td>Polio</td>
<td>Përmes gojës</td>
</tr>
<tr>
<td>MMR</td>
<td>Hepatiti B</td>
<td>Përmes injeksionit (S.c.)</td>
</tr>
<tr>
<td>12-13 Vjet</td>
<td>dT</td>
<td>Përmes injeksionit (I.m.)</td>
</tr>
<tr>
<td></td>
<td>Polio</td>
<td>Përmes gojës</td>
</tr>
<tr>
<td>18 Vjet</td>
<td>TT</td>
<td>Përmes injeksionit (I.m.)</td>
</tr>
</table>]]>					
</answer>

			<question>
				VAKSINIMI I RREGULLT I SIGURON FËMIJËS RRITJE DHE ZHVILLIM TË SHËNDETSHËM!
			</question>
					<answer>
Të gjithë fëmijët kanë të drejtë për mbrojtje dhe kujdes shëndetësor.
Fëmijët e vaksinuar komplet janë të mbrojtur kundër sëmundjet ngjitëse, si tuberkulozi, hepatiti B, paraliza e fëmijëve, difteria, kolla e bardhë, tetanusi, fruthi, shytat dhe rubella.
					</answer>
 

                           <question>
Vaksinimi është metoda më e mirë, më e lirë dhe më efikase me anën e së cilës mbrohemi nga këto sëmundje ngjitëse.
					</question>
					<answer>
Prandaj është shumë me rëndësi që prindërit të kenë njohuri se pse, kur, ku dhe sa herë duhet fëmija të vaksinohet, pra ta dinë kalendarin e vaksinimit.

§	Është me rëndësi që fëmija të vaksinohet edhe kur është i sëmurë, me aftësi të kufizuara apo i kequshqyer.

§	Bisedoni me fëmijë më të rritur për rëndësinë e vaksinimit.

§	Fëmija duhet të marrë një seri të vaksinave gjatë vitit të parë të jetës.

§	Fëmija duhet të vaksinohet kundër fruthit, i cili është shkaktari kryesor i kuqushqyerjes, zhvillimit të dobët 
mental dhe dëmtimeve të shqisave të të parit dhe të dëgjuarit.

§	Është me rëndësi që fëmija t’i marrë të gjitha vaksinat para sëmundjes, përndryshe vaksinat nuk do të kenë efekt.

§	Fëmija i cili nuk është i vaksinuar mund të sëmuret më keq, të jetë përkohësisht i paaftë, apo edhe të vdesë.

§	Vaksinat jepen përmes injeksioneve dhe përmes gojës.

§	Për secilën vaksinë përdoret shiringa dhe gjilpëra e re, e papërdorur.
Vaksinimi shumë rrallë shkakton efekte anësore si reaksion lokal i përcjellë me dhembje apo temperaturë të shtuar gjatë dy-tri ditëve pas vaksinimit. 
§	Në raste të tilla mund t’i jepni fëmijës paracetamol për ta ulur temperaturën dhe dhembjen.
Është po ashtu me rëndësi që të ruhet me kujdes kartela e vaksinimit dhe t’i prezantohet mjekut, / infermieres në secilën vizitë.
					</answer>
                        </vaccination>
				<education id ="Edukimi">
					<question>
Si ta përgatisim fëmijën për kopsht dhe shkollë fillore?
					</question>
					<answer>
<![CDATA[
<ul style="padding:0px;">
<li>Ndryshimet sociale dhe mjedisore nuk janë të lehta për fëmijën, andaj nevojitet një adaptim gradual.</li>
<li>Ofroni mundësi që të jetë në kontakt me të tjerët, të bisedojë me moshatarë e të rritur. Bëni shëtitje me fëmijën tuaj!</li>
<li>Bisedoni me fëmijën për kopshtin, shkollën dhe edukatoren/mësuesen e ardhshme; nxiteni tek fëmija dashurinë.</li>
<li>Para se ta dërgoni në kopsht/shkollë, vizitojeni me fëmijën tuaj disa herë objektin (duke mos harruar as tualetin).</li>
<li>Ftojeni edukatoren/mësuesen ndonjëherë për vizitë në shtëpi!</li>
<li>Krijimi i respektit të ndërsjellë i ndihmon shumë fëmijës për sukses në kopsht / shkollë, madje në të gjitha drejtimet.</li>
<li>Flisni me fëmijën tuaj se si është mirë të kesh shumë shokë e shoqe.</li>
<li>Disa javë para se ta dërgoni fëmijën në kopsht / shkollë kujdesuni që orari i tij i gjumit dhe i ushqimit të përshtatet me atë të kopshtit / shkollës.</li>
<li>Fëmija i kësaj moshe është i prirë t’i shprehë fizikisht emocionet e tij. Mësojeni atë që të përmbahet, t’i zotërojë emocionet dhe t’i shprehë përmes fjalëve.</li>
</ul>
]]>

					</answer>
                           			<question>
						Si ta zhvillojmë dashurinë e fëmijës ndaj librit ?
					</question>
					<answer>

					</answer>
                           			<question>
						Mbani mend!
					</question>
					<answer>
<![CDATA[
<ul style="padding:0px;">
<li>Ta edukoni dhe ta rrisni fëmijën pranë librit.</li>
<li>Fëmija që ka vijuar kopshtin është më i parapërgatitur për të shkuar në shkollë.</li>
<li>Librat për fëmijë vendosini në vende të arritshme për ta!</li>
<li>Librat duhet t’i përgjigjen zhvillimit psikofizik të fëmijës dhe duhet të kenë përmbajtje sa më të larmishme.</li>
<li>Fillimisht, blini çantën e librat dhe pastaj rregullojini ato së bashku me fëmijën tuaj!</li>
<li>Kujdes, dhënia e parave mund të ketë ndikim negativ për fëmijën.</li>
<li>Kujdesuni që fëmija juaj të jetë i pastër dhe i rregulluar mirë para se të shkojë në kopsht ose në shkollë.</li>
<li>Imunizimi i rregullt e mbron fëmijën nga sëmundjet ngjitëse. </li>
<li>Çdo fëmijë ka të drejtë të ketë qasje në edukim.</li>
</ul>
]]>	
					</answer>
                         </education>
				<general_advices id ="Të Përgjithshme">
					<question>
ADAPTIMI GJATË PRINDËSISË
					</question>
					<answer>
Lindja e foshnjës sjell shumë ndryshime në jetën shoqërore dhe emocionale të prindërve, prandaj ata duhet të jenë të njoftuar dhe të përgatitur me kohë.
Të dashur prindër, angazhimi juaj i shtuar për të mirëmbajtur, rritur dhe qetësuar foshnjën tuaj do të shpërblehet me kënaqësi që do ta përjetoni gjatë rritës dhe zhvillimit të saj.
Është e kuptueshme që si prindër do të lodheni pak më shumë se më parë, mirëpo kënaqësia që sjell fëmija në lidhjen dhe familjen tuaj kompenson shumëfish këtë lodhje. Megjithatë, gjeni kohë për të pushuar sa më shumë, pa lënë anash fëmijën.
Disa femra lindjen e foshnjës e përjetojnë me gjendje të ndryshueshme emocionale, prandaj është e domosdoshme që t’iu ofrohet kujdes dhe përkrahje më e madhe nga partnerët dhe familja.	
					</answer>
                           <question>
Të dashura nëna, pas lindjes së foshnjës mund të:
					</question>
					<answer>
•	Ndjeheni të lodhura pas lindjes, me gjumë të çrregulluar dhe pa pushim të mjaftueshëm, gjë që bën që të mos mund të ktheni fuqinë e plotë me javë të tëra; 
•	Ndjeheni të dërmuara nga foshnja e re, nga përkujdesja për të dhe të dyshoni në zotësinë tuaj për të qenë nënë e mirë. 
•	Ndjeni shqetësim prej ndryshimeve në punë dhe rutinës shtëpiake. Nganjëherë gratë mendojnë se ato duhet të jenë “supernëna” apo nëna të përkryera, gjë që nuk është reale dhe mund ta shtojë shqetësimin. 
•	Keni ndjenjën e humbjes – humbjes së identitetit tuaj,  të asaj se kush jeni dhe kush keni qenë para se të lindnit foshnjën, humbjes së kontrollit, humbjes së figurës suaj prej para shtatzënisë dhe ndjenjës se jeni më pak tërheqëse. 
•	Keni më pak kohë të lirë dhe më pak kontroll ndaj kohës. Mund t’ju duhet që të qëndroni brenda në shtëpi më gjatë dhe të keni më pak kohë për të kaluar me partnerin tuaj dhe ata që i doni. 

					</answer>
                           <question>
Që të tejkaloni këto vështirësi më se të zakonshme për shumicën e nënave:
					</question>
					<answer>
•	Pushoni (dremitni) kurdo që fle foshnja;
•	Kërkoni ndihmë prej bashkëshortit, anëtarëve të familjes dhe shoqeve;
•	Bisedoni me nënat tjera, analizoni përvojat e mira të tyre dhe zgjidhni më të përshtatshmet për ju dhe foshnjën tuaj;
•	Bisedoni hapur me bashkëshortin dhe të afërmit tuaj mbi problemet dhe vështirësitë tuaja si prindër dhe mos mbani brenda brengat tuaja. 
Si prindër, në fillim mund të keni mungesë njohurish për kujdesin ndaj foshnjës dhe mund të brengoseni e frikësoheni nga prindësia, por me kohë do të adaptoheni në rolin e ri dhe do ndjeni kënaqësi dhe lumturi të veçantë.
Përkujdesi për foshnjën është shumë më i lehtë kur bëhet me ndihmën e bashkëshortit, të anëtarëve të tjerë të familjes dhe miqve.
					</answer>
                          <question>
MBANI MEND:
					</question>
					<answer>
Marrëdhëniet e mira ndërmjet prindërve ndikojnë në rritën dhe zhvillimin e shëndoshë të fëmijës.
Prindër, gjeni kohë të bisedoni sa më shpesh për fëmijën.
Prindësia është përgjegjësi e madhe, andaj prindërit, me të drejtë, brengosen se a do t’ia dalin të bëhen prindër shembullorë. 
Mos tentoni të bëheni “superprindër” as prindër të përkryer, por përgjigjuni pozitivisht dhe me kohë në kërkesat e foshnjës suaj! 	
					</answer>
                          <question>
Disa këshilla për prindësi të mirë
					</question>
					<answer>
•	Ofroni fëmijës tuaj dashuri, ngrohtësi dhe mirëkuptim, ledhatoje, puthe dhe përqafoje sa më shpesh që është e mundur;
•	Mundësoni fëmijës tuaj të kalojë sa më shumë kohë duke u shoqëruar dhe duke luajtur me ju;

•	Me ofrimin e vëmendjes dhe dashurisë, ju e mësoni fëmijën tuaj që t’jua rikthejë atë. Nëse e qortoni, dënoni apo rrihni, fëmija do t’ju përgjigjet me zemërim dhe fyerje;

•	Mos i bërtitni fëmijës;

•	Drejtojuni me zë të qetë dhe tregoni vendosmërinë tuaj. Shikojeni në sy kur i drejtoheni;

•	Kur vëreni sjellje të mira lavdërojeni fëmijën. Stimulojeni me buzëqeshje, shikim si dhe fjalë;

•	Pas sjelljeve të mira fëmija duhet të shpërblehet. Injoroni sjelljet që nuk dëshironi të përsëriten;

•	Insistoni që fëmija juaj të dëgjojë, kuptojë dhe bëjë atë që ju thoni, duke i treguar arsyen pse e dëshironi këtë. 

•	Shpjegoni fëmijës çka pritni nga ai dhe pse;

•	Bëja me dije mospajtimin tuaj, por mos e dënoni për sjellje të tilla;

•	Mos e urdhëroni fëmijën tuaj pandërprerë;
•	Me shembullin tuaj tregoni çka duhet bërë dhe i jepni mundësi që ai vetë të vendosë.  

•	Ofroni besim fëmijës tuaj, duke iu drejtuar me fjalët “Unë e di që ti mund ta bësh këtë” ose “Unë besoj që ti mund ta bësh këtë”. Kësisoj vetvetiu zhvillohet vetëbesimi tek fëmija;

•	Flisni fëmijës drejt, pa i imituar shprehjet e tij, pa devijime apo deformime të fjalëve.

•	Është me rëndësi që gjithnjë të keni dhe të mbani raporte pozitive me fëmijën;

•	Dalloni pamundësinë prej padëgjueshmërisë. Për shembull kur fëmija thotë “nuk e di” apo “nuk mundem” – kjo ka domethënie tjetër nga “nuk dua” apo “nuk dëshiroj”;

•	Fëmija nuk mund t’i kontrollojë gjithmonë sjelljet e veta dhe e meriton t’i falen sjelljet e tilla;

•	Falja është hapi më i rëndësishëm në edukimin e fëmijës;

•	Dënimi fizik nuk është mënyrë për arritjen e suksesit;

•	Dënimi fizik nuk është i mirë për fëmijën në asnjë moshë të tij.
•	Tregoni mospajtim për sjellje jo të mira, por kurrë mos përdorni dënime të rënda;

•	Komunikimi është çelës i raporteve të mira.		
					</answer>
                           <question>
Prindër, mos harroni:
					</question>
					<answer>
•	Ju duhet të gjeni kohë që çdo ditë të kaloni një pjesë të ditës me fëmijët tuaj;

•	Keni kujdes, sepse fëmija imiton çdo hap të sjelljes suaj;

•	Për arsye të tërheqjes së vëmendjes tuaj, ndonjëherë fëmija mund të gënjejë;

•	Mos i premtoni fëmijës atë që nuk mund ta realizoni, sepse kështu i humb besimi tek ju, e pa besim reciprok nuk ka as sukses në edukim;

•	Duhet t’ia mundësoni fëmijës tuaj që rrethin e ngushtë dhe botën ta përjetojë si miqësore, të afërt dhe të mirëseardhur;

•	Ne duhet ta shohim botën përmes syve të fëmijës;

•	Një botë më e mirë për fëmijën tuaj është një botë më e mirë edhe për ne.	
					</answer>
                          <question>
Udhërrëfyes për Prindërit e fëmijëve me nevoja të veçanta
					</question>
					<answer>
Fëmijët me nevoja të veçanta janë fëmijët të cilët kanë dëmtime të llojit dhe shkallës së ndryshme, dhe për këtë ata kanë nevojë për përkujdesje të shtuar.	
					</answer>
                           <question>
Çfarë duhet të bëj nëse mendoj se fëmija im është me nevoja të veçanta?
					</question>
					<answer>
Duhet të paraqiteni te psikologu, i cili pastaj do ta konstatojë gjendjen dhe shkallën e dëmtimit. Psikologu pastaj do t’ju drejtojë tek shërbimet tjera për të cilat ka nevojë fëmija juaj.	
					</answer>
                           <question>
Çfarë duhet ndërmarr pasi që gjendja të jetë konstatuar?
					</question>
					<answer>
Sa më herët që e pranoni gjendjen reale, aq më shumë do t’i ndihmoni fëmijës që ta tejkalojë vështirësinë, ta zvogëlojë ose eliminojë fare.
Duhet të merrni informata të detajuara nga profesionistët e ndryshëm, të mësoni, të këshilloheni lidhur me llojin dhe shkallën e dëmtimit që ka fëmija juaj.
Bashkëpunoni me prindër të tjerë, anëtarësohuni në shoqata të ndryshme për fëmijë dhe prindër me nevoja të veçanta.					
					</answer>
                           <question>
Bashkëpunoni me institucionet si:
					</question>
					<answer>
•	Sektori i shëndetësisë- rehabilitimi,
•	Sektori i mirëqenies sociale,
•	Sektori i arsimit – institucionet parashkollore dhe shkolla,

Bisedoni haptas për situatën tuaj, kërkoni mendime nga të tjerët, dhe merrni vendime të matura për fëmijën tuaj.	
					</answer>
                           <question>
Pse dhe si duhet bërë vlerësimi i fëmijëve me nevoja të veçanta?
					</question>
					<answer>
Me vlerësim nënkuptojmë procedurën e përcaktimit të shkallës dhe llojit të dëmtimit, si dhe nevojat për trajtim dhe edukim.
Pas vlerësimit, kujdesuni në mënyrë të veçantë për dokumentet që i keni grumbulluar nga vizitat, testimet, përvojat tuaja të deritanishme me fëmijën.
Mundësisht mbani shënime për datat e rëndësishme lidhur me zhvillimin e fëmijës tuaj.	
					</answer>
                           <question>
Me çfarë vështirësish ndeshen prindërit?
					</question>
					<answer>
•	Me nivelin e ulët  të vetëdijes në rrethin ku jetojnë,
•	Me informim joadekuat rreth mbrojtjes së të drejtave të fëmijëve,
•	Me mospërfshirjen e fëmijëve në institucione parashkollore,
•	Me shoqata të ndryshme, në të cilat nuk kanë qasje të lehët për prindërit dhe me mungesë të transparencës mbi aktivitetet në raste të veçanta.
•	Me pamundësinë për të marrë ndihmë në një institucion të vetëm ku ofrohen të gjitha shërbimet.
•	Me mospërkrahje institucionale për përmirësimin e kualitetit të jetës për familje me fëmijë me nevoja të veçanta.	
					</answer>
                           <question>
Çfarë  duhet  të bëj  për të  ndihmuar fëmijën  tim?
					</question>
					<answer>
Të përpiqeni të krijoni një ambient familjar sa më të shëndoshë. Çdo fëmijë për t’u zhvilluar kërkon të jetë i pranuar dhe i dashur nga rrethi i tij. Kjo  posaçërisht vlen për fëmijët me nevoja të veçanta. 
Fëmija ka nevojë për dashurinë tuaj dhe të gjithë familjes suaj. Fëmija do të rritet i lumtur nëse anëtarët e familjes janë në harmoni mes veti. Detyra më e rëndësishme për familjen është të forcohet lidhja mes prindërve dhe që të dy ta marrin përgjegjësinë e plotë për kujdesin për fëmijët.
Të bëheni aktivist i luftimit të stigmës (keqinterpretimeve) dhe mundësisë për sa më shumë informacione rreth problemit të fëmijës suaj.
Gjithashtu është e nevojshme që të gjithëve në familje të ngushtë dhe të gjerë, shokëve në mënyrë të thjesht t’iu shpjegoni për dëmtimin, duke e cekur se ju do të bëni aq sa është e mundur që fëmija ta mund në masë të madhe vështirësinë që ka. Nuk keni pse të ndiheni keq. 

Sjellja natyrale dhe normale e prindërve me fëmijën me nevoja te veçanta është fuqia më e madhe që ka shoqëria jonë, ashtu që do t’iu  ndihmoni edhe të tjerëve që kanë fëmijë të tillë, nevojave të tyre dhe në këtë mënyrë të tejkalohen paragjykimet.
				     </answer>
                          <question>
UDHËZIM I PËRGJITHSHËM PËR PRINDËR
					</question>
					<answer>
Fëmija mëson shumë nga veprimet e prindërve të tij. Për shembull, nëse prindërit me sukses i përballojnë problemet, atëherë edhe fëmija do të mësohet që shumë më lehtë t’i tejkalojë ato.	
					</answer>
                          <question>
*Ofroni fëmijës shumë dashuri! 
					</question>
					<answer>
Kontakti fizik ndërmjet prindërve dhe fëmijës, dhe sidomos shprehja e dashurisë ndaj tij është me rëndësi të madhe. Kjo duhet të bëhet rregullisht sa herë që fëmija ka sjellje të mira, ndërsa duhet të jetë e kursyer atëherë kur atij i mungon mirësjellja.			
					</answer>
                           <question>
*Shpërblejeni çdo mirësjellje të fëmijës tuaj!
					</question>
					<answer>
Prindërit çdoherë duhet ta kuptojnë mirësjelljen e fëmijës dhe të mos e shpërblejnë vetëm në rastet kur ka sjellje shembullore. Prindërit duhet të kontribuojnë aktivisht për sjellje të mira të fëmijës së tyre. 	
					</answer>
                          <question>
Fëmijës duhet t’i bëhet me dije menjëherë vlerësimi për sjelljet dhe veprimet e tij.
					</question>
					<answer>
Ndëshkimi mund të jetë teknikë shumë efektive nëse përdoret në mënyrë të drejtë. Pas ndëshkimit fëmija duhet ta nisë një fillim të mbarë, kurse prindërit nuk duhet t’ua përkujtojnë sjelljet jo të mira që kanë bërë më herët.					
					</answer>
                          <question>
 *Jini të qëndrueshëm dhe të parashikueshëm me fëmijën tuaj!
					</question>
					<answer>
Fëmija vepron më së miri kur e di se çfarë pret. Prindërit duhet t’ia bëjnë të qartë fëmijës se cilat sjellje pëlqehen e cilat jo. Sjelljet e fëmijës, qofshin ato të mira ose jo, duhet të trajtohen njësoj nga të dy prindërit. Sjellja juaj ndaj fëmijës nuk bën të ndryshojë nga dita në ditë dhe të varet nga disponimi juaj. Më mirë është që qëndrimi juaj të bazohet në sjelljen e fëmijës.	
					</answer>
                           
                          <question>
*Si dhe sa mund të ndikojnë te fëmija këshillat e dhëna? 
					</question>
					<answer>
Prindërit duhet të vënë kontakte me sy me fëmijën e tyre, para se të nisin të japin udhëzime. Duhet pasur shumë kujdes se ku  jepen udhëzimet, sepse nëse kjo bëhet nga larg, shumë shpesh nuk ka sukses. Fëmija duhet të shpërblehet sa herë që i zbaton këshillat e dhëna. 	
					</answer>
                           
                          <question>
*Rregullat duhet të jenë të  qarta dhe specifike.
					</question>
					<answer>
Prindërit duhet t’i shmangen mundësisë së krijimit të rregullave që nuk mund të zbatohen. Ndëshkimi për thyerjen e rregullave duhet të theksohet dhe të bëhet i qartë që në fillim. Kur rregullat thyhen, fëmijës duhet t’i tërhiqet vërejtja, ose t’i bëhet me dije.	
					</answer>
                          
                          <question>
*Lejojeni fëmijën që t’ju ndihmojë! 
					</question>
					<answer>
Shumë fëmijë ndiejnë kënaqësi kur u ndihmojnë prindërve në punë të përshtatshme dhe kjo gjë mund të bëhet një përvojë shumë e mirë për ta. Me fëmijë më të vegjël bëhuni kinse ata po ju ndihmojnë në punë.	
					</answer>
                          
                          <question>
*Vëzhgojeni fëmijën tuaj nga afër!
					</question>
					<answer>
Prindi duhet ta dijë në çdo kohë se ku ndodhet fëmija dhe çfarë është duke bërë.
Shmangni ligjërimet monotone, mos e mërzisni fëmijën dhe mos provoni të ndikoni në sjelljen e tij me të bërtitura. Kjo qasje nuk është aspak efektive, madje-madje shpesh krijon efekt të  kundërt. 	
					</answer>
				</general_advices>
			</general_advice>
		</age_group>
	</shqip>
	
		<srbski></srbski>
			
</better_parenting>
